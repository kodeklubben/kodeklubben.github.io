<html><head><meta charset="utf-8"/><meta name="viewport" content="width=device-width, initial-scale=1"/><title>Repetisjon | Kodeklubben</title><link href="../../assets/style.min.css" rel="stylesheet"/><script type="text/javascript">// convert url relative to current file
// ex: python/index.html -> ../python/index.html
function relative (url) {
  var urlRoot = '../..';
  if (urlRoot !== '') {
    return urlRoot + '/' + url;
  }
  return url;
}</script></head><body><div class="container"><div class="row"><div class="col-xs-12"><div class="top-menu"><div class="navigation"><a href="../../index.html"><span aria-hidden="true" class="glyphicon glyphicon-home"></span><span>&nbsp;</span><span>Forside</span></a><span>&nbsp;/&nbsp;</span><img src="../logo-black.png"/><a href="..">Python</a></div><a title="Ta en omvisning på siden" data-placement="bottom" href="#" class="intro"><span class="icon"></span><span class="text">Intro</span></a><form class="search"><input type="text" placeholder="Søk" class="form-control"/></form></div></div><div class="search"><h1>Søkeresultat</h1><div class="results"></div></div><div class="col-xs-12"><header class="clearfix"><img src="../logo-black.png" class="logo hidden-xs"/><h1 class="title">Repetisjon</h1><div class="lesson-icons"><div class="level"><img title="Nivå 3" src="../../assets/img/level3.png"/><span>Erfaren</span></div><a href=".." class="course"><img src="../logo-white.png"/><span>Python</span></a><div class="pdf"><a href="/python/repetisjon/repetisjon.pdf" title="Last ned PDF"><span class="icon"></span><span class="text">PDF</span></a></div></div></header></div><div class="col-xs-12"><div class="content"><section class="intro" id="introduksjon">
<h1 class="intro" id="introduksjon">Introduksjon</h1>
<p>I denne oppgaven skal vi repetere litt Python-syntaks, det er en god blanding
av alle tingene du har lært i Python til nå.</p>
</section>
<section class="activity" id="kodeblokker">
<h1 class="activity" id="kodeblokker">Kodeblokker</h1>
<p>I oppgavene er noen eksempler så korte at vi kan skrive de direkte inn i
Python. Her er en kodeblokk som illustrerer et kort eksempel:</p>
<pre><code class="python"><span class="hljs-prompt">&gt;&gt;&gt; </span><span class="hljs-number">1</span> == <span class="hljs-number">2</span>
<span class="hljs-keyword">False</span>
</code></pre>
<p>Her betyr <code>&gt;&gt;&gt;</code> at Python er klar til å ta imot kode, <code>1 == 2</code> er koden, mens
<code>False</code> er svaret.</p>
<p>I andre eksempler er det ikke noe svar, men en utskrift av tekst isteden:</p>
<pre><code class="python"><span class="hljs-prompt">&gt;&gt;&gt; </span>print(<span class="hljs-string">"Hei!"</span>)
Hei!
</code></pre>
<p>Når vi ikke bruker <code>&gt;&gt;&gt;</code> i kodeblokkene, er det fordi koden er flere linjer
lang. Da er det bedre å bruke en fil:</p>
<pre><code class="python"><span class="hljs-keyword">for</span> i <span class="hljs-keyword">in</span> range(<span class="hljs-number">5</span>):
    <span class="hljs-keyword">if</span> i == <span class="hljs-number">3</span>:
        print(i)
    <span class="hljs-keyword">else</span>:
        print(<span class="hljs-number">2</span>*i)
</code></pre>
<p>Og når vi kjører denne filen i IDLE får vi utskriften:</p>
<pre><code class="python">&gt;&gt;&gt;
<span class="hljs-number">0</span>
<span class="hljs-number">2</span>
<span class="hljs-number">4</span>
<span class="hljs-number">3</span>
<span class="hljs-number">8</span>
</code></pre>
<p>Noen ganger har vi eksempler med input fra brukeren. Da vil teksten brukeren
skriver være grønn, mens det programmet skriver ut vil være svart:</p>
<pre>
>>>
Hva heter du? <font color="green">Ada</font>
Hei, Ada!
</pre>
</section>
<section class="activity" id="input-og-output">
<h1 class="activity" id="input-og-output">Input og output</h1>
<section class="protip" id="input-og-print">
<h2 class="protip" id="input-og-print">input() og print()</h2>
<p>Vi kan bruke <code>print()</code> når vi skal skrive ut tekst til brukeren.
Koden etter <code>&gt;&gt;&gt;</code> er kode vi skriver inn i f.eks. IDLE, og som
kjøres med en gang.</p>
<pre><code class="python"><span class="hljs-prompt">&gt;&gt;&gt; </span>print(<span class="hljs-string">"Hei, verden"</span>)
Hei, verden
</code></pre>
<p><code>input()</code> brukes når du ønsker å la brukeren gi input til programmet ditt.</p>
<pre><code class="python"><span class="hljs-prompt">&gt;&gt;&gt; </span>number = input(<span class="hljs-string">"Skriv inn et tall: "</span>)
Skriv inn et tall: <span class="hljs-number">15</span>
<span class="hljs-prompt">&gt;&gt;&gt; </span>print(<span class="hljs-string">"Du skrev inn: "</span> + str(number))
Du skrev inn: <span class="hljs-number">15</span>
</code></pre>
<!--A little workaround to avoid checklist being a part of protip-->
</section>
</section>
<section class="check" id="">
<h1 class="check" id=""></h1>
<p>Skriv et program som spør om brukerens navn, og så skriver ut en
hilsen til brukeren. Det kan for eksempel fungere slik:</p>
<pre>
>>>
Hei! Hva er navnet ditt?
<font color="green">Per</font>
Hyggelig å treffe deg, Per!
</pre>
<p>Dette må du gjøre:</p>
<ul>
<li>Spør om brukerens navn.</li>
<li>Lagre brukerens navn i en variabel.</li>
<li>Skriv ut en hilsen til brukeren som inneholder navnet brukeren skrev inn.</li>
</ul>
</section>
<section class="activity" id="if-elif-else">
<h1 class="activity" id="if-elif-else">if-elif-else</h1>
<section class="protip" id="-2">
<h2 class="protip" id="-2"></h2>
<p>Vi bruker <code>if</code>, <code>elif</code> og <code>else</code> for å bestemme hva som skjer i et program.
Etter <code>if</code> og <code>elif</code> kommer en test og deretter <code>:</code>, mens etter <code>else</code> kommer
alltid <code>:</code> uten noen test. På linjen under <code>:</code> skrives kodeblokken som skal
kjøres dersom testen er sann (<code>if</code> eller <code>elif</code>), eller dersom alle testene
usanne (<code>else</code>).</p>
<p>Husk at du alltid må starte med en <code>if</code>-setning, og må ha alle <code>elif</code>-setningene
før en <code>else</code>-blokk. Du <em>trenger ikke</em> å bruke verken <code>elif</code>-setninger eller
<code>else</code>-blokk dersom du ikke ønsker det.</p>
<p>For eksempel slik:</p>
<pre><code class="python">name = <span class="hljs-string">"Ada"</span>
<span class="hljs-keyword">if</span> name == <span class="hljs-string">"Per"</span>:
    print(<span class="hljs-string">"Per er et guttenavn"</span>)
<span class="hljs-keyword">elif</span> name == <span class="hljs-string">"Ada"</span>:
    print(<span class="hljs-string">"Ada er et jentenavn"</span>)
<span class="hljs-keyword">elif</span> name == <span class="hljs-string">"Kim"</span>:
    print(<span class="hljs-string">"Kim kan være både guttenavn og jentenavn."</span>)
<span class="hljs-keyword">else</span>:
    print(<span class="hljs-string">"Jeg vet ikke om "</span> + navn + <span class="hljs-string">" er en gutt eller ei jente."</span>)
</code></pre>
<!--A little workaround to avoid checklist being a part of protip-->
</section>
</section>
<section class="check" id="-3">
<h1 class="check" id="-3"></h1>
<p>Du skal nå lage et program som finner ut hvilken aldersgruppe brukeren er i;
barn, ungdom, voksen eller pensjonist. Du kan selv bestemme hvor aldersgrensene
skal gå. Det kan for eksempel fungere slik:</p>
<pre>
>>>
Hei! Hva er alderen din?
<font color="green">77</font>
Du er visst en pensjonist.
</pre>
<p>Det du trenger å gjøre er:</p>
<ul>
<li>Spør om brukerens alder.</li>
<li>Lagre alderen til en variabel.</li>
<li>Test om alderen er barn, ungdom, voksen eller pensjonist.</li>
<li>Skriv ut hvilken aldersgruppe brukeren er i.</li>
</ul>
</section>
<section class="activity" id="lokker">
<h1 class="activity" id="lokker">Løkker</h1>
<section class="protip" id="for-lokker">
<h2 class="protip" id="for-lokker">for-løkker</h2>
<p><code>for</code>-løkker brukes når vi ønsker å gjøre ting flere ganger.</p>
<pre><code class="python"><span class="hljs-comment"># print Hello three times</span>
<span class="hljs-keyword">for</span> i <span class="hljs-keyword">in</span> range(<span class="hljs-number">3</span>):
    print(<span class="hljs-string">"Hello"</span>)
</code></pre>
<p>Da får vi ut:</p>
<pre><code><span class="hljs-prompt">&gt;&gt;</span>&gt;
<span class="hljs-constant">Hello</span>
<span class="hljs-constant">Hello</span>
<span class="hljs-constant">Hello</span>
</code></pre>
<p>Vi kan også bruke <code>for</code>-løkker når vi ønsker å gå igjennom ei liste:</p>
<pre><code class="python"><span class="hljs-comment"># print all elements in the list food_list</span>
food_list = [<span class="hljs-string">"eggs"</span>, <span class="hljs-string">"ham"</span>, <span class="hljs-string">"spiced ham"</span>, <span class="hljs-string">"jam"</span>]
<span class="hljs-keyword">for</span> food <span class="hljs-keyword">in</span> food_list:
    print(food)
</code></pre>
<p>Dette programmet vil skrive ut:</p>
<pre><code><span class="hljs-prompt">&gt;&gt;</span>&gt;
eggs
ham
spiced ham
jam
</code></pre>
<!--A little workaround to avoid checklist being a part of protip-->
</section>
</section>
<section class="check" id="-4">
<h1 class="check" id="-4"></h1>
<p>Du skal nå lage ei liste med navn, og skrive ut alle navnene i lista. Resultatet
kan se omtrent slik ut:</p>
<pre><code><span class="hljs-prompt">&gt;&gt;</span>&gt;
<span class="hljs-constant">Per</span>
<span class="hljs-constant">Ada</span>
<span class="hljs-constant">Kim</span>
</code></pre>
<p>Dette du må gjøre:</p>
<ul>
<li>Lag ei liste med navn.</li>
<li>Bruk ei løkke for å gå igjennom lista med navn.</li>
<li>Skriv ut hvert navn.</li>
</ul>
</section>
<section class="protip" id="range">
<h1 class="protip" id="range">range()</h1>
<p><code>range()</code> lager en rekke med tall. Rekken kan brukes til å gjøre noe mange
ganger med hjelp av en <code>for</code>- eller <code>while</code>-løkke. <code>range()</code> tar inn tre
argumenter <code>start</code>, <code>stop</code>, <code>step</code>:</p>
<ul>
<li><code>start</code> forteller hva vi skal telle fra.</li>
<li><code>stop</code> forteller hva vi skal telle til, merk at vi <strong>ikke</strong> teller
med slutt-tallet.</li>
<li><code>step</code> forteller hvor store steg vi skal telle med. Vi kan for eksempel
telle med steg på <code>2</code> eller steg på <code>100</code>.</li>
</ul>
<p>Ettersom rekken lages etterhvert som man teller over den, må man konvertere
rekken til en liste dersom vi ønsker å se tallene i rekken. Rekken konverteres
til en liste med <code>list()</code>. Her er noen eksempler:</p>
<pre><code class="python"><span class="hljs-prompt">&gt;&gt;&gt; </span>list(range(<span class="hljs-number">1</span>, <span class="hljs-number">10</span>, <span class="hljs-number">1</span>))
[<span class="hljs-number">1</span>, <span class="hljs-number">2</span>, <span class="hljs-number">3</span>, <span class="hljs-number">4</span>, <span class="hljs-number">5</span>, <span class="hljs-number">6</span>, <span class="hljs-number">7</span>, <span class="hljs-number">8</span>, <span class="hljs-number">9</span>]
<span class="hljs-prompt">&gt;&gt;&gt; </span>list(range(<span class="hljs-number">10</span>))
[<span class="hljs-number">0</span>, <span class="hljs-number">1</span>, <span class="hljs-number">2</span>, <span class="hljs-number">3</span>, <span class="hljs-number">4</span>, <span class="hljs-number">5</span>, <span class="hljs-number">6</span>, <span class="hljs-number">7</span>, <span class="hljs-number">8</span>, <span class="hljs-number">9</span>]
<span class="hljs-prompt">&gt;&gt;&gt; </span>list(range(<span class="hljs-number">200</span>, <span class="hljs-number">500</span>))
[<span class="hljs-number">200</span>, <span class="hljs-number">201</span>, <span class="hljs-number">202</span>, ..., <span class="hljs-number">497</span>, <span class="hljs-number">498</span>, <span class="hljs-number">499</span>]
<span class="hljs-prompt">&gt;&gt;&gt; </span>list(range(<span class="hljs-number">0</span>, <span class="hljs-number">50</span>, <span class="hljs-number">5</span>))
[<span class="hljs-number">0</span>, <span class="hljs-number">5</span>, <span class="hljs-number">10</span>, <span class="hljs-number">15</span>, <span class="hljs-number">20</span>, <span class="hljs-number">25</span>, <span class="hljs-number">30</span>, <span class="hljs-number">35</span>, <span class="hljs-number">40</span>, <span class="hljs-number">45</span>]
</code></pre>
<p><code>range()</code> kan brukes på mange måter, vi kan for eksempel gå igjennom den og
summere alle tallene fra 1 til 100:</p>
<pre><code class="python">sum = <span class="hljs-number">0</span>
<span class="hljs-keyword">for</span> number <span class="hljs-keyword">in</span> range(<span class="hljs-number">1</span>, <span class="hljs-number">101</span>):
    sum += number
print(sum)
</code></pre>
</section>
<section class="protip" id="while-lokker">
<h1 class="protip" id="while-lokker">while-løkker</h1>
<p><code>while</code>-løkker har mange ulike bruksområder. De kan for eksempel brukes når
du vil kjøre kode inntil noe inntreffer:</p>
<pre><code class="python">word = <span class="hljs-string">""</span>
<span class="hljs-keyword">while</span> word != <span class="hljs-string">"exit"</span>:
    print(word)
    word = input(<span class="hljs-string">"Please write a word: "</span>)
</code></pre>
<p>Den samme løkken kan også skrive slik:</p>
<pre><code class="python"><span class="hljs-keyword">while</span> <span class="hljs-keyword">True</span>:
    word = input(<span class="hljs-string">"Please write a word: "</span>)
    <span class="hljs-keyword">if</span> word == <span class="hljs-string">"exit"</span>:
        <span class="hljs-keyword">break</span>
    print(word)
</code></pre>
<!--A little workaround to avoid checklist being a part of protip-->
</section>
<section class="check" id="-5">
<h1 class="check" id="-5"></h1>
<p>Skriv et program som summerer alle tallene fra <code>1</code> til <code>100</code> ved hjelp av ei
<code>while</code>-løkke. Pass på at du får <code>5050</code> som svar.</p>
<p>Dette må du gjøre:</p>
<ul>
<li>Lag en variabel som inneholder summen.</li>
<li>Lag en tellevariabel som inneholder tallet du er kommet til.</li>
<li>Så lenge tellevariabelen ikke er større enn 100:
<ul>
<li>Oppdater summen.</li>
<li>Inkrementer tellevariabelen din.</li>
</ul>
</li>
</ul>
</section>
<section class="activity" id="funksjoner">
<h1 class="activity" id="funksjoner">Funksjoner</h1>
</section>
<section class="protip" id="-6">
<h1 class="protip" id="-6"></h1>
<p>Funksjoner lar oss gjenbruke kode, og er svært nyttig når vi skal programmere
mer enn noen få linjer. En funksjon er på formen:</p>
<pre><code class="python"><span class="hljs-function"><span class="hljs-keyword">def</span> <span class="hljs-title">greet</span><span class="hljs-params">(name)</span>:</span>
    print(<span class="hljs-string">"Hei, "</span> + name + <span class="hljs-string">"!"</span>)

greet(<span class="hljs-string">"Per"</span>)
</code></pre>
<p>Her har vi en funksjon med navn <code>greet</code>, som skriver ut en hilsen. <code>name</code> er
et <strong>parameter</strong>, det vil si at <code>name</code> er en variabel som funksjonen <code>greet</code>
tar imot. Når vi <strong>kaller</strong> funksjonen <code>greet</code>, med <code>greet(&quot;Per&quot;)</code> er <code>&quot;Per&quot;</code> et
<strong>argument</strong> til funksjonen. Et argument er den variabelen vi gir til funksjonen
når vi kaller den.</p>
<p>Vi kan også lage funksjoner som returnerer en verdi. Det vil se slik ut:</p>
<pre><code class="python"><span class="hljs-function"><span class="hljs-keyword">def</span> <span class="hljs-title">multiply</span><span class="hljs-params">(x, y)</span>:</span>
    product = x*y
    <span class="hljs-keyword">return</span> product
</code></pre>
<!--A little workaround to avoid checklist being a part of protip-->
</section>
<section class="check" id="-7">
<h1 class="check" id="-7"></h1>
<p>Nå skal vi lage en funksjon som adderer to tall. Test at
funksjonen din fungerer som dette:</p>
<pre><code class="python"><span class="hljs-prompt">&gt;&gt;&gt; </span>sum = add(<span class="hljs-number">3</span>, <span class="hljs-number">4</span>)
Fikk inn <span class="hljs-number">3</span> og <span class="hljs-number">4</span>
<span class="hljs-prompt">&gt;&gt;&gt; </span>print(sum)
<span class="hljs-number">7</span>
</code></pre>
<p>Dette må du gjøre:</p>
<ul>
<li>Definer en funksjon som tar inn to tall som parametre.</li>
<li>Skriv ut tallene du fikk inn.</li>
<li>Regn ut summen.</li>
<li>Returner summen.</li>
</ul>
</section>
</div><div class="improve"><h3>Forbedre denne siden</h3><p>Funnet en feil? Kunne noe vært bedre? Hvis ja, vennligst gi oss tilbakemelding ved å lage en sak på Github eller fiks feilen selv om du kan. Vi er takknemlige for enhver tilbakemelding!</p><a href="https://github.com/kodeklubben/oppgaver/issues/new?title=Problem med Python: Repetisjon&amp;body=Oppgavens kildekode: https://github.com/kodeklubben/oppgaver/tree/master/src/python/repetisjon" class="issue">Rapporter et problem</a><a href="https://github.com/kodeklubben/oppgaver/tree/master/src/python/repetisjon" class="code">Vis koden og fiks selv</a></div></div><div class="col-xs-12"><div id="footer" class="clearfix"><div class="license"><p><strong>Lisens:</strong></p><a rel="license" href="http://creativecommons.org/licenses/by-sa/4.0/deed.no">CC BY-SA 4.0</a></div><div class="author"><p><strong>Forfatter</strong></p><p>Ole Kristian Pedersen, Kodeklubben Trondheim</p>
</div></div></div></div></div><div class="intro-question modal fade"><div class="modal-dialog"><div class="modal-content"><div class="modal-header"><button type="button" data-dismiss="modal" aria-label="Close" class="close"><span aria-hidden="true">&times;</span></button><h4 class="modal-title">Hei der!</h4></div><div class="modal-body"><p>Ser ut som dette er ditt første besøk, vil du ha en omvisning?</p></div><div class="modal-footer"><button class="btn btn-success">Ja!</button><button data-dismiss="modal" class="btn btn-danger">Nei takk</button></div></div></div></div><script src="../../assets/vendor.min.js"></script><script src="../../assets/script.min.js"></script><script>(function(i,s,o,g,r,a,m){i['GoogleAnalyticsObject']=r;i[r]=i[r]||function(){
(i[r].q=i[r].q||[]).push(arguments)},i[r].l=1*new Date();a=s.createElement(o),
m=s.getElementsByTagName(o)[0];a.async=1;a.src=g;m.parentNode.insertBefore(a,m)
})(window,document,'script','//www.google-analytics.com/analytics.js','ga');
ga('create', 'UA-67775835-1', 'auto');
ga('send', 'pageview');</script></body></html>