<html><head><meta charset="utf-8"/><meta name="viewport" content="width=device-width, initial-scale=1"/><title>Kuprat | Kodeklubben</title><link href="../../assets/style.min.css" rel="stylesheet"/><script type="text/javascript">// convert url relative to current file
// ex: python/index.html -> ../python/index.html
function relative(url) {
  var urlRoot = '../..';
  if (urlRoot !== '') {
    return urlRoot + '/' + url;
  }
  return url;
}</script></head><body><div class="container"><div class="row"><div class="col-xs-12"><div class="top-menu"><div class="navigation"><a href="../../index.html"><span aria-hidden="true" class="glyphicon glyphicon-home"></span><span>&nbsp;</span><span data-i18n="html=layout.home">Forside</span></a><span>&nbsp;/&nbsp;</span><a href="..">Python</a></div><a data-i18n="title=layout.takeTour" title="Ta en omvisning på siden" data-placement="bottom" href="#" class="intro"><span class="icon"></span><span class="text">Intro</span></a><form class="search"><input type="text" data-i18n="placeholder=layout.search" placeholder="Søk" class="form-control"/></form></div></div><div class="search"><h1 data-i18n="html=layout.searchResults">Søkeresultat</h1><div class="results"></div></div><div class="col-xs-12"><header class="clearfix"><img src="../../assets/img/ccno_logo.png" class="logo hidden-xs"/><h1 class="title">Kuprat</h1><div class="lesson-icons"><div class="level"><img title="Level 1" src="../../assets/img/level1.png"/><span data-i18n="html=layout.levelNames.1">Introduksjon</span></div><a href=".." class="course"><img src="../logo-white.png"/><span>Python</span></a><div class="pdf"><a href="/python/kuprat/kuprat.pdf" data-i18n="title=layout.downloadPdf" title="Last ned PDF"><span class="icon"></span><span class="text">PDF</span></a></div></div></header></div><div class="col-xs-12"><div class="content"><section class="intro" id="introduksjon">
<h1 class="intro" id="introduksjon">Introduksjon</h1>
<p>I dette kurset skal vi introdusere programmeringsspråket Python. Dette
er et veldig populært programmeringsspråk som kan brukes til det
meste. Python brukes av mange av de største og mest kjente selskapene
i verden som for eksempel Google, NASA, CERN og andre.</p>
<p>Vi begynner ganske enkelt med å se på hvordan vi kan lage små
programmer i Python som kan lese og vise tekst. Spesielt vil vi lage
vår egen versjon av et historisk program som heter <code>Cowsay</code>
(<a href="http://www.cowsays.com/">http://www.cowsays.com/</a>) hvor en smart ku
sprer sin visdom.</p>
<p><figure><img src="kuprat.png" alt=""></figure></p>
</section>
<section class="activity" id="steg-1-hei-verden">
<h1 class="activity" id="steg-1-hei-verden">Steg 1: Hei Verden</h1>
<p>For å sjekke at Python virker som det skal begynner vi med å lage et
kjempeenkelt program. Vi vil bare skrive en enkel hilsen på skjermen.</p>
<section class="check" id="sjekkliste">
<h2 class="check" id="sjekkliste">Sjekkliste</h2>
<ul>
<li>
<p>Åpne IDLE, editoren som følger med Python. Vi vil bruke denne til å
både skrive og kjøre programmene vi skriver.</p>
<p><strong>Windows</strong>: Åpne IDLE fra startmenyen.</p>
<p><strong>Mac</strong>: Åpne terminal.app, skriv <code>idle</code> og trykk enter.</p>
<p><strong>Linux</strong>: Åpne en terminal, skriv <code>idle</code> og trykk enter.</p>
<p>Dette vil åpne et vindu som heter <code>Python Shell</code>. Hvis du ikke
finner IDLE, eller vinduet ikke åpner seg kan det være fordi
Python ikke er installert. I såfall kan du laste ned siste versjon
fra <a href="http://www.python.org/">http://www.python.org/</a>. Spør gjerne
om hjelp til dette om nødvendig.</p>
</li>
<li>
<p>Vinduet <code>Python Shell</code> som åpnet seg er der du vil se resultatet av
programmet ditt. For å skrive et nytt program må vi åpne et
programmeringsvindu i tillegg. I menyen, velg <code>File &gt; New File</code>. Pass på at begge vinduene er synlige.</p>
</li>
<li>
<p>I dette nye vinduet skal vi nå skrive vårt første Python-program.
Skriv følgende:</p>
<p><figure><img src="hei_program.png" alt=""></figure></p>
</li>
<li>
<p>Vi skal nå lagre og kjøre dette programmet. Velg først <code>File &gt; Save</code>, og gi programmet ditt navnet <code>hei.py</code>. Deretter kan du kjøre
programmet ved å klikke <code>Run &gt; Run Module</code>. Du skal nå se at Python
skriver en liten hilsen i det første vinduet.</p>
<p><figure><img src="hei_kjor.png" alt=""></figure></p>
<p>Gratulerer! Du har nå skrevet og kjørt ditt første Python-program!</p>
</li>
</ul>
<section class="protip" id="feilmeldinger">
<h3 class="protip" id="feilmeldinger">Feilmeldinger</h3>
<p>Python krever at du er veldig nøyaktig når du programmerer, og hvis du
skriver noe Python ikke forstår vil den skrive en feilmelding til deg
når du velger <code>Run &gt; Run Module</code>. Du har kanskje allerede opplevd
dette! Hvis ikke kan du prøve å bytte ut <code>print</code> med <code>pint</code> i koden
din, og prøve å kjøre programmet en gang til.</p>
<p>Når du får en feilmelding må du gå tilbake til koden, og sjekke ekstra
nøye at du har skrevet alt riktig. Dette vil bli enklere etterhvert
som du får mer trening i å programmere.</p>
</section>
</section>
<section class="check" id="sjekkliste-2">
<h2 class="check" id="sjekkliste-2">Sjekkliste</h2>
<ul>
<li>
<p>Vårt første program bestod av bare en kommando, nemlig funksjonen
<code>print</code> som brukes for å fortelle Python at vi vil skrive noe ut på
skjermen. Det vi vil skrive til skjermen putter vi inn i paranteser.
I dette tilfellet ville vi at Python skulle skrive teksten <code>Hei på deg!</code>. For å fortelle Python at <code>Hei på deg!</code> skal tolkes som ren
tekst og ikke som en Python-kommando må vi skrive teksten mellom
fnutter, <code>'</code>.</p>
</li>
<li>
<p>Vi kan enkelt endre på hva Python skriver til skjermen. Prøv å endre
programmet ditt til det følgende:</p>
<pre><code class="python">print(<span class="hljs-string">'Hei alle sammen!'</span>)
</code></pre>
<p>Lagre filen på nytt, og kjør programmet.</p>
</li>
<li>
<p>Prøv å endre teksten til noe du finner på selv, og kjør programmet
igjen!</p>
</li>
</ul>
<section class="protip" id="python-filer">
<h3 class="protip" id="python-filer">Python-filer</h3>
<p>Vi har nettopp lagd et Python-program som heter <code>hei</code> og som vi har
lagret i en vanlig tekstfil som heter <code>hei.py</code>. Python kaller en slik
tekstfil for en <code>module</code>. Du kan selv bestemme hva du vil kalle
Python-programmene dine, men filene hvor du lagrer programmene må ha
etternavnet <code>.py</code> for at Python skal kjenne dem igjen.</p>
<p>Det er også en god ide å unngå å bruke norske tegn som <code>æ</code>, <code>ø</code> og
<code>å</code>, samt mellomrom i programnavnet. I stedet for mellomrom kan du
bruke understrek, <code>_</code>, for eksempel <code>mitt_program.py</code>.</p>
</section>
</section>
</section>
<section class="activity" id="steg-2-hva-heter-du">
<h1 class="activity" id="steg-2-hva-heter-du">Steg 2: Hva heter du?</h1>
<p>Vi skal nå se hvordan vi kan få Python til å stille oss spørsmål. For
å gjøre dette bruker vi en ny funksjon som heter <code>input</code>.</p>
<p>Når du bruker funksjonen <code>input</code>, venter datamaskinen din med å kjøre
resten av programmet til du har skrevet noe og trykket på enter-tasten
på tastaturet.</p>
<section class="check" id="sjekkliste-3">
<h2 class="check" id="sjekkliste-3">Sjekkliste</h2>
<ul>
<li>
<p>Endre programmet ditt slik at det nå ser slik ut:</p>
<pre><code class="python">navn = input(<span class="hljs-string">'Hva heter du? '</span>)
print(<span class="hljs-string">'Hei '</span> + navn)
</code></pre>
<p>Lagre og kjør programmet. Skriv inn navnet ditt når du blir spurt
om det, og trykk enter-tasten. Hilser Python deg med navn?</p>
</li>
<li>
<p>For at teksten skal se bra ut må du passe på at du bruker
mellomrom. Det ser best ut med et mellomrom mellom <code>?</code> og <code>'</code> i
input-funksjonen, og også et mellomrom mellom <code>Hei</code> og <code>'</code> i
print-funksjonen.</p>
</li>
<li>
<p>Legg merke til at i programmet bruker vi en variabel <code>navn</code> som
husker navnet du skriver inn. Slike variabler bruker vi hele tiden
når vi programmerer. Variabler lages automatisk når vi bruker <code>=</code>.
Du kan selv bestemme hva variablene skal hete, og det er lurt å
velge navn som beskriver det variabelen skal huske for deg.</p>
</li>
<li>
<p>Prøv å legg inn flere linjer i programmet ditt. Kanskje Python kan
spørre deg hvor du bor, hvem som er bestevennen din eller kanskje
hva som er favorittfargen din? Bruk variabler for å huske disse
tingene slik at Python kan skrive dem tilbake på skjermen etterpå.</p>
</li>
</ul>
<section class="protip" id="hurtigtaster">
<h3 class="protip" id="hurtigtaster">Hurtigtaster</h3>
<p>Når vi programmerer kan det være greit å slippe å lete inne i menyen
for å lagre og kjøre programmene. I stedet kan vi bruke hurtigtaster.
Hvis du ser etter vil du se i menyen at til høyre for kommandoene står
hurtigtastene listet opp. For eksempel kan du trykke <code>Ctrl</code> og <code>S</code> for
å lagre (<code>Cmd</code> og <code>S</code> på Mac) eller <code>F5</code> for å kjøre programmet (<code>Fn</code>
og <code>F5</code> på Mac).</p>
</section>
</section>
</section>
<section class="activity" id="steg-3-kuprat">
<h1 class="activity" id="steg-3-kuprat">Steg 3: Kuprat</h1>
<p>La oss lage en enkel versjon av et klassisk program som heter Cowsay
(<a href="http://www.cowsays.com">http://www.cowsays.com/</a>), og som ble laget
av Tony Monroe. Med dette programmet kan man få en stilig ku til å si
omtrent hva som helst.</p>
<section class="check" id="sjekkliste-4">
<h2 class="check" id="sjekkliste-4">Sjekkliste</h2>
<ul>
<li>
<p>Vi begynner med å tegne kua. Start et nytt IDLE-vindu ved å velge
<code>File &gt; New File</code>. Skriv inn følgende
program:</p>
<pre><code class="python">print(<span class="hljs-string">'^__^'</span>)
print(<span class="hljs-string">'(oo)\_______'</span>)
print(<span class="hljs-string">'(__)\       )'</span>)
print(<span class="hljs-string">'    ||----W |'</span>)
print(<span class="hljs-string">'    ||     ||'</span>)
</code></pre>
<p>Lagre programmet som <code>kuprat.py</code> og kjør det. En ganske stilig ku!</p>
</li>
<li>
<p>Men nå må vi få kua til å si noe. Legg til og endre kodelinjene dine
slik at dette ser bra ut:</p>
<pre><code class="python">print(<span class="hljs-string">' ____________________'</span>)
print(<span class="hljs-string">'&lt; Python er morsomt! &gt;'</span>)
print(<span class="hljs-string">' --------------------'</span>)
print(<span class="hljs-string">'     \   ^__^'</span>)
print(<span class="hljs-string">'      \  (oo)\_______'</span>)
print(<span class="hljs-string">'         (__)\       )'</span>)
print(<span class="hljs-string">'             ||----W |'</span>)
print(<span class="hljs-string">'             ||     ||'</span>)
</code></pre>
</li>
<li>
<p>Nå kan vi bruke det vi har lært tidligere for å enkelt endre på
meldingene som kua sier. Ved hjelp av <code>input</code> kan vi spørre om hva
kua skal si. Endre programmet slik at det ser ut som følger:</p>
<pre><code class="python">melding = input(<span class="hljs-string">'Hva skal kua si? '</span>)

print(<span class="hljs-string">' ____________________'</span>)
print(<span class="hljs-string">'&lt; '</span> + melding + <span class="hljs-string">' &gt;'</span>)
print(<span class="hljs-string">' --------------------'</span>)
print(<span class="hljs-string">'     \   ^__^'</span>)
print(<span class="hljs-string">'      \  (oo)\_______'</span>)
print(<span class="hljs-string">'         (__)\       )'</span>)
print(<span class="hljs-string">'             ||----W |'</span>)
print(<span class="hljs-string">'             ||     ||'</span>)
</code></pre>
</li>
<li>
<p>Hvordan virker programmet når du kjører det nå? Prøv med
forskjellige tekster. Ser du et problem?</p>
</li>
<li>
<p>Snakkeboblen til kua er ikke tilpasset lengden av meldingen, slik at
av og til blir snakkeboblen for stor og av og til blir den for
liten. For å fikse dette skal vi bruke en ny funksjon som heter
<code>len</code> (<code>len</code> er en forkortelse for <em>length</em> som betyr lengde). Denne
kan finne lengden til en tekst. For å teste denne funksjonen, prøv å
legge inn denne linjen rett etter <code>input</code>-linjen i programmet ditt:</p>
<pre><code class="python">print(len(melding))
</code></pre>
<p>Dette vil skrive ut lengden av meldingen før kua skrives ut.</p>
</li>
<li>
<p>Vi kan bruke denne lengden av meldingen til å regne ut hvor lang
snakkeboblen må være. Siden vi har mellomrom på begge sider av
meldingen bør snakkeboblen være 2 tegn lengre enn meldingen.</p>
<pre><code class="python">boblelengde = len(melding) + <span class="hljs-number">2</span>
</code></pre>
</li>
<li>
<p>For å tegne snakkeboblen kan vi bruke et Pythontriks som kan
repetere tekst. Vi har allerede sett at vi kan sette sammen tekst
ved å bruke <code>+</code>, for eksempel <code>'Hei ' + navn</code>. For å repetere tekst
kan vi gange den med et tall. For eksempel vil <code>'hei' * 3</code> bli til
<code>'heiheihei'</code>. Vi kan derfor gange <code>'-'</code> med snakkeboblelengden for
å tegne snakkeboblen i riktig størrelse.</p>
</li>
<li>
<p>Endre programmet ditt slik at det blir seende ut som følger:</p>
<pre><code class="python">melding = input(<span class="hljs-string">'Hva skal kua si? '</span>)
boblelengde = len(melding) + <span class="hljs-number">2</span>

print(<span class="hljs-string">' '</span> + <span class="hljs-string">'_'</span> * boblelengde)
print(<span class="hljs-string">'&lt; '</span> + melding + <span class="hljs-string">' &gt;'</span>)
print(<span class="hljs-string">' '</span> + <span class="hljs-string">'-'</span> * boblelengde)
print(<span class="hljs-string">'     \   ^__^'</span>)
print(<span class="hljs-string">'      \  (oo)\_______'</span>)
print(<span class="hljs-string">'         (__)\       )'</span>)
print(<span class="hljs-string">'             ||----W |'</span>)
print(<span class="hljs-string">'             ||     ||'</span>)
</code></pre>
<p>Lagre og kjør programmet. Blir snakkeboblen riktig størrelse?</p>
</li>
</ul>
<section class="try" id="prov-selv">
<h3 class="try" id="prov-selv">Prøv selv</h3>
<p>Kan du tegne andre dyr eller figurer som også kan snakke? Prøv
eventuelt å gjøre små endringer på utseendet til kua, for eksempel kan
du forandre øynene (med <code>--</code> vil det se ut som om den sover) eller
kanskje legge til en tunge?</p>
<p>Du kan også legge til flere forskjellige figurer i samme program, slik
at det virker som om de snakker sammen. Prøv deg fram!</p>
</section>
</section>
</section>
</div><div class="improve"><h3>Forbedre denne siden</h3><p>Funnet en feil? Kunne noe vært bedre? Hvis ja, vennligst gi oss tilbakemelding ved å lage en sak på Github eller fiks feilen selv om du kan. Vi er takknemlige for enhver tilbakemelding!</p><a href="https://github.com/kodeklubben/oppgaver/issues/new?title=Python: Kuprat&amp;body=Beskriv ditt problem..." class="issue">Rapporter et problem</a><a href="https://github.com/kodeklubben/oppgaver/tree/master/src/python/kuprat" class="code">Vis koden og fiks selv</a></div></div><div class="col-xs-12"><div id="footer" class="clearfix"><div class="license"><p><strong data-i18n="html=layout.license">Lisens</strong><strong>:</strong></p><a rel="license" data-i18n="href=layout.licenseUrl" href="http://creativecommons.org/licenses/by-sa/4.0/deed.no">CC BY-SA 4.0</a></div></div></div></div></div><div class="intro-question modal fade"><div class="modal-dialog"><div class="modal-content"><div class="modal-header"><button type="button" data-dismiss="modal" aria-label="Close" class="close"><span aria-hidden="true">&times;</span></button><h4 data-i18n="html=layout.greeting" class="modal-title">Hei der!</h4></div><div class="modal-body"><p data-i18n="html=layout.askTour">Ser ut som dette er ditt første besøk, vil du ha en omvisning?</p></div><div class="modal-footer"><button data-i18n="html=layout.yes" class="btn btn-success">Ja!</button><button data-dismiss="modal" data-i18n="html=layout.no" class="btn btn-danger">Nei takk</button></div></div></div></div><script src="../../assets/vendor.min.js"></script><script src="../../assets/script.min.js"></script><script>(function(i,s,o,g,r,a,m){i['GoogleAnalyticsObject']=r;i[r]=i[r]||function(){
(i[r].q=i[r].q||[]).push(arguments)},i[r].l=1*new Date();a=s.createElement(o),
m=s.getElementsByTagName(o)[0];a.async=1;a.src=g;m.parentNode.insertBefore(a,m)
})(window,document,'script','//www.google-analytics.com/analytics.js','ga');
ga('create', 'UA-67775835-1', 'auto');
ga('send', 'pageview');</script></body></html>