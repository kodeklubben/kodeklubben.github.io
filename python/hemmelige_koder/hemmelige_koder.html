<html><head><meta charset="utf-8"/><meta name="viewport" content="width=device-width, initial-scale=1"/><title>Hemmelige koder | Kodeklubben</title><link href="../../assets/style.min.css" rel="stylesheet"/><script type="text/javascript">// convert url relative to current file
// ex: python/index.html -> ../python/index.html
function relative (url) {
  var urlRoot = '../..';
  if (urlRoot !== '') {
    return urlRoot + '/' + url;
  }
  return url;
}</script></head><body><div class="container"><div class="row"><div class="col-xs-12"><div class="top-menu"><div class="navigation"><a href="../../index.html"><span aria-hidden="true" class="glyphicon glyphicon-home"></span><span>&nbsp;</span><span>Forside</span></a><span>&nbsp;/&nbsp;</span><img src="../logo-black.png"/><a href="..">Python</a></div><a title="Ta en omvisning på siden" data-placement="bottom" href="#" class="intro"><span class="icon"></span><span class="text">Intro</span></a><form class="search"><input type="text" placeholder="Søk" class="form-control"/></form></div></div><div class="search"><h1>Søkeresultat</h1><div class="results"></div></div><div class="col-xs-12"><header class="clearfix"><img src="../logo-black.png" class="logo hidden-xs"/><h1 class="title">Hemmelige koder</h1><div class="lesson-icons"><div class="level"><img title="Nivå 2" src="../../assets/img/level2.png"/><span>Nybegynner</span></div><a href=".." class="course"><img src="../logo-white.png"/><span>Python</span></a><div class="pdf"><a href="/python/hemmelige_koder/hemmelige_koder.pdf" title="Last ned PDF"><span class="icon"></span><span class="text">PDF</span></a></div></div></header></div><div class="col-xs-12"><div class="content"><section class="intro" id="introduksjon">
<h1 class="intro" id="introduksjon">Introduksjon</h1>
<p>Legg bort skilpaddene dine, i dag skal vi lære hvordan vi kan sende hemmelige beskjeder!</p>
</section>
<section class="activity" id="kodeklubb-koden">
<h1 class="activity" id="kodeklubb-koden">Kodeklubb-koden</h1>
<p>Et chiffer er et system for å gjøre om vanlig tekst til kode som ikke andre skal kunne lese. Vi skal bruke et av de eldste og mest berømte chifferene, Cæsar-chifferet eller Cæsars kode - oppkalt etter Gaius Julius Cæsar som sannsynligvis brukte det til å sende hemmelige beskjeder. Det er neppe den beste måten å hindre andre i å lese beskjedene dine, men det kommer vi tilbake til. Det finnes ferdige moduler til Python du kan bruke hvis du vil lage noe som skal være vanskelig å knekke, men nå skal vi forsøke å lage Cæsar-chifferet selv.</p>
<p>Start med å tegne alle bokstavene i en sirkel.</p>
<pre><code>                    Å    A
                Ø              B
            Æ                      <span class="hljs-keyword">C</span>
        Z                               <span class="hljs-keyword">D</span>

    Y                                       <span class="hljs-keyword">E</span>

 X                                             F

W                                               G

V                                               H

 U                                             <span class="hljs-keyword">I</span>

    T                                       J

        S                               <span class="hljs-keyword">K</span>
          R                        L
              Q                M
                  P    <span class="hljs-keyword">O</span>   <span class="hljs-keyword">N</span>

</code></pre>
<p>For å lage en hemmelig bokstav fra en vanlig bokstav, trenger vi et tall vi kan bruke som hemmelig nøkkel. Jeg liker tallet 3, det er et magisk tall, så vi bruker det.</p>
<pre><code>A + <span class="hljs-number">3</span> = D       T + <span class="hljs-number">3</span> = W       Å + <span class="hljs-number">3</span> = C
</code></pre>
<p>Vi begynner med A og teller fremover 3 bokstaver: B, C, D. Så bokstaven A blir til bokstaven D. For å dekode gjør vi det samme, men baklengs. Vi begynner med D og teller bakover for å få A.</p>
</section>
<section class="activity" id="steg-1-alfabetet">
<h1 class="activity" id="steg-1-alfabetet">Steg 1: Alfabetet</h1>
<p>Her kan du få trøbbel med norske bokstaver om du ikke har Python 3. Du  har
Python 2 dersom det står 2.6 eller 2.7 i IDLE. I så fall må du legge en <code>u</code>
foran tekst som er inni <code>&quot;&quot;</code>. For eksempel blir alfabetet under
<code>u&quot;abcdefghijklmnopqrstuvwxyzæøå&quot;</code>. <code>u</code>-en betyr at teksten er av typen
<em>Unicode</em> som støtter alle norske bokstaver.</p>
<section class="check" id="sjekkliste">
<h2 class="check" id="sjekkliste">Sjekkliste</h2>
<ul class="task-list">
<li class="task-list-item">
<p><input type="checkbox" id="cbx_0" disabled="true"><label for="cbx_0"> Først må vi lære python alfabetet. Åpne IDLE og lag en ny fil med koden
under:</label></p>
<pre><code class="python">alphabet = <span class="hljs-string">"abcdefghijklmnopqrstuvwxyzæøå"</span>

print(len(alphabet))
</code></pre>
</li>
<li class="task-list-item">
<p><input type="checkbox" id="cbx_1" disabled="true"><label for="cbx_1"> Når du kjører dette programmet skal det skrive ut 29. Pass på at du har med alle bokstavene, ellers kommer ikke den hemmelige koden din til å virke.</label></p>
<p>Hvis du er fornøyd med alfabetet ditt kan vi begynne å kode en bokstav.</p>
</li>
</ul>
</section>
</section>
<section class="activity" id="steg-2-kode-en-bokstav">
<h1 class="activity" id="steg-2-kode-en-bokstav">Steg 2: Kode en bokstav</h1>
<section class="check" id="sjekkliste-2">
<h2 class="check" id="sjekkliste-2">Sjekkliste</h2>
<ul class="task-list">
<li class="task-list-item">
<p><input type="checkbox" id="cbx_2" disabled="true"><label for="cbx_2"> Akkurat som vi gjorde med hjulet ovenfor kan vi finne posisjonen til en bokstav ved å telle forover, og så bruke bokstaven vi ender opp med.</label></p>
<p>Skriv inn koden under og kjør den:</p>
<pre><code class="python">alphabet = <span class="hljs-string">"abcdefghijklmnopqrstuvwxyzæøå"</span>

letter = <span class="hljs-string">"a"</span>
secret = <span class="hljs-number">3</span>

pos = alphabet.find(letter)

newpos = (pos + secret)

<span class="hljs-keyword">if</span> newpos &gt;= <span class="hljs-number">29</span>:
    newpos = newpos - <span class="hljs-number">29</span>

secretletter = alphabet[newpos]

print(secretletter)
</code></pre>
<p>Vi slår opp hvor &quot;a&quot; er i alfabetet og legger til det hemmelige tallet vårt for å telle fremover. Vi sjekker om vi har gått rundt, hvis vi har det må vi gå en hel runde tilbake igjen ved å trekke fra 29 (dette er litt som med gradene, å trekke fra 360 gjør at vi er akkurat der vi var). Så slår vi opp i alfabetet igjen for å se hvilken hemmelige bokstav vi fikk.</p>
</li>
<li class="task-list-item">
<p><input type="checkbox" id="cbx_3" disabled="true"><label for="cbx_3"> Kjør koden og se hva som skjer.</label></p>
</li>
<li class="task-list-item">
<p><input type="checkbox" id="cbx_4" disabled="true"><label for="cbx_4"> La oss ta en titt på koden igjen, men vi tar det sakte.</label></p>
<p>Du trenger ikke å skrive dette! Alt som står bak firkant-tegnet bryr python seg vanligvis ikke om, det er bare kommentarer til mennesker som skal lese koden.</p>
<pre><code class="python"><span class="hljs-comment"># alphabet er navnet på teksten fra a til å</span>
alphabet = <span class="hljs-string">"abcdefghijklmnopqrstuvwxyz"</span>

<span class="hljs-comment"># Den hemmelige bokstaven (letter) og det hemmelige tallet</span>
<span class="hljs-comment"># (secret) vi bruker for å kode det</span>
letter = <span class="hljs-string">"a"</span>
secret = <span class="hljs-number">3</span>

<span class="hljs-comment"># Finn posisjonen til bokstaven. Python vil gi oss et</span>
<span class="hljs-comment"># tall fra 0 til 28 (python teller fra 0)</span>
pos = alphabet.find(letter)

<span class="hljs-comment"># Gå like langt fremover som det hemmelige tallet sier</span>
newpos = (pos + secret)

<span class="hljs-comment"># Hvis vi har telt for langt, må vi gå en runde tilbake</span>
<span class="hljs-comment"># for å få et tall mellom 0 og 28</span>
<span class="hljs-keyword">if</span> newpos &gt;= <span class="hljs-number">29</span>:
    newpos = newpos - <span class="hljs-number">29</span>

<span class="hljs-comment"># Slå opp denne posisjonen for å se hvilken bokstav</span>
<span class="hljs-comment"># i alfabetet som står der</span>
secretletter = alphabet[newpos]

<span class="hljs-comment"># Skriv denne bokstaven ut på skjermen</span>
print(secretletter)
</code></pre>
<p>Det er mye python-ting som skjer her, men ikke bli skremt om du ikke forstår alt til å begynne med. Mye av dette er akkurat som i scratch. <code>if newpos &gt;= 29</code> er bare en <code>if</code>-setning, en ting som bare kjører koden under hvis det som står etter <code>if</code> er sant. En <code>if</code>-setning bruker en innrykksblokk, akkurat som <code>for</code> og <code>def</code> som vi har sett tidligere.</p>
</li>
</ul>
<p>Nå som vi kan kode en bokstav, hva med å dekode en?</p>
</section>
</section>
<section class="activity" id="steg-3-finne-tilbake-bokstavene">
<h1 class="activity" id="steg-3-finne-tilbake-bokstavene">Steg 3: Finne tilbake bokstavene</h1>
<p>Akkurat som i koden fra den forrige oppgaven skal vi finne posisjonen til bokstaven, men denne gangen skal vi gå bakover i alfabetet for å dekode.</p>
<section class="check" id="sjekkliste-3">
<h2 class="check" id="sjekkliste-3">Sjekkliste</h2>
<ul class="task-list">
<li class="task-list-item">
<p><input type="checkbox" id="cbx_5" disabled="true"><label for="cbx_5"> Forsøk å skriv inn denne koden og kjør den:</label></p>
<pre><code class="python">alphabet = <span class="hljs-string">"abcdefghijklmnopqrstuvwxyzæøå"</span>

secret = <span class="hljs-number">17</span>
secretletter = <span class="hljs-string">"r"</span>

pos = alphabet.find(secretletter)

newpos = pos - secret

<span class="hljs-keyword">if</span> newpos &lt; <span class="hljs-number">0</span>:
    newpos = newpos + <span class="hljs-number">29</span>

letter = alphabet[newpos]

print(letter)
</code></pre>
</li>
</ul>
</section>
</section>
<section class="activity" id="steg-4-bygge-funksjoner">
<h1 class="activity" id="steg-4-bygge-funksjoner">Steg 4: Bygge funksjoner</h1>
<p>La oss ta koden som lager og leser Cæsar-koder og gjøre den om til to
<em>funksjoner</em>. Gi den ene funksjonen navnet <code>encode</code> og den andre funksjonen navnet <code>decode</code>. <strong>Tips:</strong> Dersom du aldri har hørt om funksjoner, kan du lese mer om de i <a href="../skilpaddeskolen/skilpaddeskolen.html">Skilpaddeskolen</a>.</p>
<p>For å få en funksjon til å sende tilbake en verdi bruker vi <code>return</code>. Dette gjør at vi kan lagre funksjonens resultat til en variabel og deretter bruke variabelen.</p>
<section class="check" id="sjekkliste-4">
<h2 class="check" id="sjekkliste-4">Sjekkliste</h2>
<ul class="task-list">
<li class="task-list-item">
<p><input type="checkbox" id="cbx_6" disabled="true"><label for="cbx_6"> Lag en fil som ser slik ut:</label></p>
<pre><code class="python">alphabet = <span class="hljs-string">"abcdefghijklmnopqrstuvwxyzæøå"</span>

<span class="hljs-function"><span class="hljs-keyword">def</span> <span class="hljs-title">encode</span><span class="hljs-params">(letter, secret)</span>:</span>
    pos = alphabet.find(letter)

    newpos = (pos + secret)

    <span class="hljs-keyword">if</span> newpos &gt;= <span class="hljs-number">29</span>:
        newpos = newpos - <span class="hljs-number">29</span>

    <span class="hljs-keyword">return</span> alphabet[newpos]


<span class="hljs-function"><span class="hljs-keyword">def</span> <span class="hljs-title">decode</span><span class="hljs-params">(letter, secret)</span>:</span>
    pos = alphabet.find(letter)

    newpos = (pos - secret)

    <span class="hljs-keyword">if</span> newpos &lt; <span class="hljs-number">0</span>:
        newpos = newpos + <span class="hljs-number">29</span>

    <span class="hljs-keyword">return</span> alphabet[newpos]

print(encode(<span class="hljs-string">"a"</span>, <span class="hljs-number">17</span>))
print(decode(<span class="hljs-string">"r"</span>, <span class="hljs-number">17</span>))
</code></pre>
<p>Husk at du kan bruke 'Tab' i IDLE for å få innrykk. Du kan også merke deler av koden og rykke alt inn på en gang.</p>
</li>
<li class="task-list-item">
<p><input type="checkbox" id="cbx_7" disabled="true"><label for="cbx_7"> Prøv å kode og dekode noen bokstaver!</label></p>
</li>
</ul>
</section>
</section>
<section class="activity" id="steg-5-send-et-hemmelig-ord-eller-to-og-finn-dem-tilbake-igjen">
<h1 class="activity" id="steg-5-send-et-hemmelig-ord-eller-to-og-finn-dem-tilbake-igjen">Steg 5: Send et hemmelig ord eller to, og finn dem tilbake igjen</h1>
<p>Nå har vi noen funksjoner, la oss bruke dem til å kode ord. Vi kommer til å gå igjennom hver bokstav i ordet og kode det hvis det finnes i alfabetet (vi hopper over tegn som punktum og mellomrom).</p>
<section class="check" id="sjekkliste-5">
<h2 class="check" id="sjekkliste-5">Sjekkliste</h2>
<ul class="task-list">
<li class="task-list-item">
<p><input type="checkbox" id="cbx_8" disabled="true"><label for="cbx_8"> Under de nye funksjonene fra forrige oppgave kan du skrive inn koden under (med andre ord: behold det du gjorde i oppgave 4, og legg til koden under).</label></p>
<pre><code class="python">secret = <span class="hljs-number">17</span>
message = <span class="hljs-string">"hello world"</span>

output = <span class="hljs-string">""</span>

<span class="hljs-keyword">for</span> character <span class="hljs-keyword">in</span> message:
    <span class="hljs-keyword">if</span> character <span class="hljs-keyword">in</span> alphabet:
        output = output +  encode(character, secret)
    <span class="hljs-keyword">else</span>:
        output = output + character


print(output)

secret = <span class="hljs-number">17</span>
message = <span class="hljs-string">"yvååc kcfåu"</span>
output = <span class="hljs-string">""</span>

<span class="hljs-keyword">for</span> character <span class="hljs-keyword">in</span> message:
    <span class="hljs-keyword">if</span> character <span class="hljs-keyword">in</span> alphabet:
        output = output + decode(character, secret)
    <span class="hljs-keyword">else</span>:
        output = output + character

print(output)
</code></pre>
</li>
<li class="task-list-item">
<p><input type="checkbox" id="cbx_9" disabled="true"><label for="cbx_9"> Kjør programmet og se hva som skjer.</label></p>
<p>Den første delen av koden burde skrive ut &quot;yvååc kcfåu&quot;, som er den hemmelige versjonen av &quot;hello world&quot;. Den andre delen dekoder det igjen og skriver ut &quot;hello world&quot;</p>
</li>
</ul>
</section>
</section>
<section class="activity" id="steg-6-dekoding-av-noen-hemmelige-beskjeder">
<h1 class="activity" id="steg-6-dekoding-av-noen-hemmelige-beskjeder">Steg 6: Dekoding av noen hemmelige beskjeder</h1>
<p>Her er noen hemmelige beskjeder, forsøk å dekode dem!</p>
<ol>
<li>
<p><code>daczj ym cgyzcdmwwzf?</code>, hemmeligheten er 21.</p>
</li>
<li>
<p><code>æxkxånwn næ bnwwnwn mrwn</code>, hemmeligheten er 9.</p>
</li>
</ol>
<p>Prøv å sende noen beskjeder til vennene dine! Hva med å lage et Python-program som forsøker seg på alle mulige hemmelige tall og forsøker å knekke koder selv om du ikke kan det hemmelige tallet?</p>
</section>
</div><div class="improve"><h3>Forbedre denne siden</h3><p>Funnet en feil? Kunne noe vært bedre? Hvis ja, vennligst gi oss tilbakemelding ved å lage en sak på Github eller fiks feilen selv om du kan. Vi er takknemlige for enhver tilbakemelding!</p><a href="https://github.com/kodeklubben/oppgaver/issues/new?title=Problem med Python: Hemmelige koder&amp;body=Oppgavens kildekode: https://github.com/kodeklubben/oppgaver/tree/master/src/python/hemmelige_koder" class="issue">Rapporter et problem</a><a href="https://github.com/kodeklubben/oppgaver/tree/master/src/python/hemmelige_koder" class="code">Vis koden og fiks selv</a></div></div><div class="col-xs-12"><div id="footer" class="clearfix"><div class="license"><p><strong>Lisens:</strong></p><p><a href="https://github.com/CodeClub/scratch-curriculum/blob/master/LICENSE.md">Code Club World Limited Terms of Service</a></p>
</div><div class="author"><p><strong>Forfatter</strong></p><p>Oversatt fra <a href="//codeclub.org.uk">Code Club UK</a></p>
</div><div class="translator"><p><strong>Oversetter:</strong></p><p>Bjørn Einar Bjartnes</p>
</div></div></div></div></div><div class="intro-question modal fade"><div class="modal-dialog"><div class="modal-content"><div class="modal-header"><button type="button" data-dismiss="modal" aria-label="Close" class="close"><span aria-hidden="true">&times;</span></button><h4 class="modal-title">Hei der!</h4></div><div class="modal-body"><p>Ser ut som dette er ditt første besøk, vil du ha en omvisning?</p></div><div class="modal-footer"><button class="btn btn-success">Ja!</button><button data-dismiss="modal" class="btn btn-danger">Nei takk</button></div></div></div></div><script src="../../assets/vendor.min.js"></script><script src="../../assets/script.min.js"></script><script>(function(i,s,o,g,r,a,m){i['GoogleAnalyticsObject']=r;i[r]=i[r]||function(){
(i[r].q=i[r].q||[]).push(arguments)},i[r].l=1*new Date();a=s.createElement(o),
m=s.getElementsByTagName(o)[0];a.async=1;a.src=g;m.parentNode.insertBefore(a,m)
})(window,document,'script','//www.google-analytics.com/analytics.js','ga');
ga('create', 'UA-67775835-1', 'auto');
ga('send', 'pageview');</script></body></html>