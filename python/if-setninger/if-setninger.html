<html><head><meta charset="utf-8"/><meta name="viewport" content="width=device-width, initial-scale=1"/><title>If-setninger | Kodeklubben</title><link href="../../assets/style.min.css" rel="stylesheet"/><script type="text/javascript">// convert url relative to current file
// ex: python/index.html -> ../python/index.html
function relative(url) {
  var urlRoot = '../..';
  if (urlRoot !== '') {
    return urlRoot + '/' + url;
  }
  return url;
}</script></head><body><div class="container"><div class="row"><div class="col-xs-12"><div class="top-menu"><a href="../../index.html" class="btn btn-default"><span aria-hidden="true" class="glyphicon glyphicon-home"></span><span class="hidden-xs"> Forside</span></a><form class="search"><input type="text" placeholder="Søk" class="form-control"/></form><a title="Ta en omvisning på siden" data-placement="bottom" href="#" class="intro"></a><div class="links"><a href="http://www.kidsakoder.no" class="btn btn-default hidden-xs"><span>Lær Kidsa Koding</span></a></div></div></div><div class="search"><div class="results"><h1>Søkeresultat</h1></div></div><div class="col-xs-12"><header class="clearfix"><img src="../../assets/img/ccno_logo.png" class="logo hidden-xs"/><h1 class="title">If-setninger</h1><div class="lesson-icons"><div class="level"><img title="Level 2" src="../../assets/img/level2.png"/><span>Nybegynner</span></div><div class="course"><img src="../logo-white.png"/><span>Python</span></div><div class="pdf"><a href="/python/if-setninger/if-setninger.pdf" title="Last ned PDF" class="download"><span class="glyphicon glyphicon-save-file"></span></a><span>PDF</span></div></div></header></div><div class="col-xs-12"><div class="content"><section class="intro" id="introduksjon">
<h1 class="intro" id="introduksjon">Introduksjon</h1>
<p>Vi lærte i <a href="../kuprat/kuprat.html">Kuprat</a> at vi kan bruke <code>input()</code> for å få tekst fra
brukeren og <code>print()</code> for å skrive ut tekst til brukeren. Det kan for
eksempel gjøres slik:</p>
<pre><code class="python3">navn = input(&quot;Hva er navnet ditt? &quot;)
print(&quot;Hei, &quot; + navn)
</code></pre>
<p>I denne oppgaven skal vi lære hvordan vi kan bruke <code>if</code>-setninger for å la
programmet bestemme hva det skal gjøre, helt avhengig av hva brukeren
skriver inn.</p>
</section>
<section class="activity" id="steg-1-en-enkel-if-setning">
<h1 class="activity" id="steg-1-en-enkel-if-setning">Steg 1: En enkel if-setning</h1>
<p>En <code>if</code>-setning fungerer slik:</p>
<pre><code class="python3">age = 22
if age &gt; 18:
    print(&quot;Du er voksen!&quot;)
</code></pre>
<p><code>if age &gt; 18:</code> kan deles opp i tre deler.</p>
<ul>
<li><code>if</code> forteller datamaskinen at nå kommer det en <code>if</code>-setning</li>
<li><code>age &gt; 18</code> tester om <code>age</code>-variabelen er større enn 18</li>
<li><code>:</code> betyr at vi er ferdig med testen vår, og nå kommer koden som skal kjøres hvis testen er sann.</li>
</ul>
<p>Legg merke til at det er et &quot;innrykk&quot; før <code>print</code>. Dette innrykket sørger for
at datamaskinen vet nøyaktig hvilken kode som skal kjøres hvis <code>if</code>-setningen er
sann. Dersom du glemmer dette kan det være at datamaskinen gjør noe annet enn
det du hadde tenkt, eller ikke vil kjøre programmet ditt i det hele tatt!</p>
<section class="flag" id="test-prosjektet">
<h2 class="flag" id="test-prosjektet">Test prosjektet</h2>
<p>Skriv koden selv, kjør den og se hva som skjer. Prøv å endre <code>age</code>-variabelen,
du kan for eksempel endre til <code>age = 13</code> eller <code>age = 67</code>.</p>
<p>Hva skjer om du endrer retningen på ulikhetstegnet, til <code>age &lt; 18</code>?</p>
</section>
</section>
<section class="activity" id="steg-2-hvis">
<h1 class="activity" id="steg-2-hvis">Steg 2: Hvis..</h1>
<p>Vi lærte i <a href="#steg-1-en-enkel-if-setning">Steg 1</a> at <code>if</code>-setninger sjekker om en test
blir sann, og hvis testen er sann kjøres koden som har innrykk etter
<code>if</code>-setningen.</p>
<p>Hva skjer når vi kjører denne koden?</p>
<pre><code class="python3">if 3 == 2+1:
    print(&quot;3 er lik 2+1&quot;)
</code></pre>
<p>Du skjønte kanskje at <code>==</code> tester om <code>3</code> er lik <code>2+1</code>. Det er viktig at vi har
<strong>to</strong> likhetstegn, for det er bare da den <strong>tester</strong> om to variabler eller verdier
er like.</p>
<p>Vi kan også sjekke om to verdier er ulike, ved å bruke <code>!=</code>.</p>
<pre><code class="python3">if 4 != 2+1:
    print(&quot;4 er ikke lik 2+1&quot;)
</code></pre>
<section class="challenge" id="utfordring">
<h2 class="challenge" id="utfordring">Utfordring</h2>
<p>Her har en av CodeMasterne gjort en feil. Kan du hjelpe oss å finne feilen?</p>
<pre><code class="python3">if 7 == 2*4:
    print(&quot;7 er ikke lik 2*4&quot;)
</code></pre>
<p><strong>Hint</strong>: Se på teksten som skal skrives ut!</p>
</section>
</section>
<section class="activity" id="steg-3-litt-mer-avansert">
<h1 class="activity" id="steg-3-litt-mer-avansert">Steg 3: Litt mer avansert</h1>
<ul>
<li>
<p>Vi har lyst til å skrive et program som hilser på personer som heter &quot;Per&quot;.
Dette kan vi gjøre slik:</p>
<pre><code class="python3">navn = input(&quot;Hva heter du? &quot;)
if navn == &quot;Per&quot;:
    print(&quot;Hei!&quot;)
    print(&quot;Hyggelig å hilse på deg,&quot; + navn + &quot;!&quot;)
</code></pre>
<p>Her har vi to linjer med innrykk! Begge disse kjøres om testen er sann, og
kjører ikke om testen er usann.</p>
</li>
<li>
<p>Men hva skjer om den ene linjen ikke har et innrykk, slik som i koden under?</p>
<pre><code class="python3">navn = input(&quot;Hva heter du? &quot;)
if navn == &quot;Per&quot;:
    print(&quot;Hei!&quot;)
print(&quot;Hyggelig å hilse på deg,&quot; + navn + &quot;!&quot;)
</code></pre>
<p>Hva blir skrevet ut nå?</p>
</li>
<li>
<p>Prøv deg frem med ulike navn!</p>
</li>
</ul>
</section>
</div></div><div class="col-xs-12"><div id="footer" class="clearfix"><div class="license"><p><strong>Lisens:</strong></p><a rel="license" href="http://creativecommons.org/licenses/by-sa/4.0/deed.no">CC BY-SA 4.0</a></div><div class="author"><p><strong>Forfatter:</strong></p><p>Ole Kristian Pedersen, Kodeklubben Trondheim</p>
</div></div></div></div></div><div class="intro-question modal fade"><div class="modal-dialog"><div class="modal-content"><div class="modal-header"><button type="button" data-dismiss="modal" aria-label="Close" class="close"><span aria-hidden="true">&times;</span></button><h4 class="modal-title">Hei der!</h4></div><div class="modal-body"><p>Ser ut som dette er ditt første besøk, vil du ha en omvisning?</p></div><div class="modal-footer"><button class="btn btn-success">Ja!</button><button data-dismiss="modal" class="btn btn-danger">Nei takk</button></div></div></div></div><script src="../../assets/vendor.min.js"></script><script src="../../assets/script.min.js"></script><script>(function(i,s,o,g,r,a,m){i['GoogleAnalyticsObject']=r;i[r]=i[r]||function(){
(i[r].q=i[r].q||[]).push(arguments)},i[r].l=1*new Date();a=s.createElement(o),
m=s.getElementsByTagName(o)[0];a.async=1;a.src=g;m.parentNode.insertBefore(a,m)
})(window,document,'script','//www.google-analytics.com/analytics.js','ga');
ga('create', 'UA-67775835-1', 'auto');
ga('send', 'pageview');</script></body></html>