<html><head><meta charset="utf-8"/><meta name="viewport" content="width=device-width, initial-scale=1"/><title>Internett | Kodeklubben</title><link href="../../assets/style.min.css" rel="stylesheet"/><script type="text/javascript">// convert url relative to current file
// ex: python/index.html -> ../python/index.html
function relative(url) {
  var urlRoot = '../..';
  if (urlRoot !== '') {
    return urlRoot + '/' + url;
  }
  return url;
}</script></head><body><div class="container"><div class="row"><div class="col-xs-12"><div class="top-menu"><a href="../../index.html" class="btn btn-default"><span aria-hidden="true" class="glyphicon glyphicon-home"></span><span class="hidden-xs"> Forside</span></a><form class="search"><input type="text" placeholder="Søk" class="form-control"/></form><div class="links"><a href="http://www.kidsakoder.no" class="btn btn-default"><span class="hidden-xs">Lær Kidsa Koding</span><span class="visible-xs">LKK</span></a></div></div></div><div class="search"><div class="results"><h1>Søkeresultat</h1></div></div><div class="col-xs-12"><header class="clearfix"><img src="../../assets/img/ccno_logo.png" class="logo hidden-xs"/><h1 class="title">Internett</h1><div class="lesson-icons"><div class="level"><img title="Level 1" src="../../assets/img/level1.png"/><span>Novice</span></div><div class="course"><img src="../logo-white.png"/><span>Web</span></div><div class="pdf"><a href="/web/lesson1/lesson1.pdf" title="Last ned PDF" class="download"><span class="glyphicon glyphicon-save-file"></span></a><span>PDF</span></div></div></header></div><div class="col-xs-12"><div class="content"><section id="introduksjon" class="level1 intro">
<h1>Introduksjon</h1>
<p>Har du noen gang lurt på hvordan internett virker? Klart du har det! Idag kommer du til å lære hvordan man lager nettsider slik at du også kan hjelpe til med å bygge det. Nettsider blir skrevet ved å bruke <strong>HTML</strong>, som er en forkortelse for <strong>HyperText Markup Language</strong> på engelsk. Du kommer til å finne ut mer om dette ettersom du bygger siden din.</p>
</section>
<section id="steg-1-hva-er-nettsider" class="level1 activity">
<h1>Steg 1: Hva er nettsider?</h1>
<section id="aktiviteter" class="level2 check">
<h2>Aktiviteter</h2>
<ol type="1">
<li>Åpne et <strong>tekstprogram</strong>.</li>
<li>Lag et nytt dokument.</li>
<li>Skriv noe! For eksempel: <code class="lang-erlang-repl"><span class="hljs-variable">Hei</span><span class="hljs-exclamation_mark">!</span> <span class="hljs-variable">Jeg</span> <span class="hljs-function_or_atom">heter</span> …</code></li>
<li>Lagre filen. Kall den <code class="lang-css"><span class="hljs-tag">hei</span><span class="hljs-class">.txt</span></code>.</li>
<li>Nå kan du finne filen din og prøve å åpne den. Den åpnes i et tekstprogram, og det er jo ikke så gøy.</li>
<li>Endre filtypen i filnavnet (det som kommer etter punktumet) til <code class="lang-asciidoc"><span class="hljs-title">.html</span></code>, sånn at filen nå heter <code class="lang-css"><span class="hljs-tag">hei</span><span class="hljs-class">.html</span></code>.</li>
<li>Åpne filen på nytt.</li>
</ol>
<p>Hvilket program ble filen åpnet i denne gangen? Nettleseren er et spesielt program som vet hvordan man skal tolke tekstfiler som er skrevet ved hjelp av <strong>HTML språket</strong>. Vi har ikke laget noe <strong>HTML</strong> enda, vi bare la inn litt tekst, men det bryr ikke nettleseren seg noe om! Så lenge du gir den en <code class="lang-asciidoc"><span class="hljs-title">.html</span></code> fil, kommer den til å gjøre sitt beste for å vise deg hva som er i filen.</p>
<p>Dette er veldig nyttig: selv når en nettside inneholder feil, vil nettleseren prøve å finne ut av hvordan den skal vise den fram uansett.</p>
<p><strong>Hvordan kan vi se disse filene?</strong></p>
<p>Når du skriver en adresse inn i nettleseren din, blir forespørselen din sendt avgårde til en datamaskin som alltid står på og er innstilt for å la deg se nettsidene som lever inni den. Denne datamaskinen kalles en server. Når den mottar en forespørsel fra din datamaskin, ser den etter alle de nødvendige filene, som for eksempel <code class="lang-asciidoc"><span class="hljs-title">.html</span></code>-filen, og sender deg den sammen med alt det andre nettsiden trenger, for eksempel bilder og videoer.</p>
<section id="kan-jeg-få-denne-siden-takk" class="level3">
<h3>Kan jeg få denne siden takk?</h3>
<p><img src="diagram_screenshot.png" alt="screenshot"> Her, værsågod</p>
</section>
</section>
</section>
<section id="steg-2-hva-er-html" class="level1 activity">
<h1>Steg 2: Hva er HTML?</h1>
<p>HTML er et <strong>markeringsspråk</strong> - det betyr at det brukes til å beskrive hva ting er.</p>
<p>Selv om nettleseren prøver å gjøre sitt beste for å vise ting, hjelper det at den vet hva disse tingene er.</p>
<p>For å fortelle nettleseren det, bruker vi <code>tagger</code>.</p>
<p>Tagger ser sånn ut: <code class="lang-xml"><span class="hljs-tag">&lt;<span class="hljs-title">p</span>&gt;</span>Dette er litt tekst.<span class="hljs-tag">&lt;/<span class="hljs-title">p</span>&gt;</span></code></p>
<p><code class="lang-apache"><span class="hljs-tag">&lt;p&gt;</span></code> er en forkortelse for <strong>paragraf</strong>.</p>
<p>Den har en åpnings-tag, som er denne: <code class="lang-apache"><span class="hljs-tag">&lt;p&gt;</span></code> og en tilsvarende avslutnings-tag, med skråstrek: <code class="lang-apache"><span class="hljs-tag">&lt;/p&gt;</span></code> Nettleseren vet da at alt imellom de to taggene er en paragraf med tekst.</p>
<p>Tagger kan også ha attributter, som er nyttig informasjon om elementet.</p>
<p>La oss kikke på link-taggen: <code class="lang-xml"><span class="hljs-tag">&lt;<span class="hljs-title">a</span> <span class="hljs-attribute">href</span>=<span class="hljs-value">"http://kodeklubben.no/"</span>&gt;</span>Besøk nettsiden til Kodeklubben<span class="hljs-tag">&lt;/<span class="hljs-title">a</span>&gt;</span></code> <code class="lang-apache"><span class="hljs-tag">&lt;a&gt;</span></code> betyr <strong>anker</strong>, som er det linker ble kalt før.</p>
<p>Den har åpnings-taggen: <code class="lang-apache"><span class="hljs-tag">&lt;a&gt;</span></code> og avslutnings-taggen: <code class="lang-apache"><span class="hljs-tag">&lt;/a&gt;</span></code> men vi la til en attributt til åpnings-taggen: <code class="lang-stylus">&lt;<span class="hljs-tag">a</span> href=<span class="hljs-string">"http://kodeklubben.no/"</span>&gt;</code> <code>href</code> er attributten, og <code class="lang-groovy"><span class="hljs-string">http:</span><span class="hljs-comment">//kodeklubben.no/</span></code> er attributten sin verdi. <code>href</code> står for <em>hypertekst referanse</em>. En tekst som linket til andre tekster ble en gang kalt <em>hypertekst</em>, fordi den kunne ha bilder og lyd, og kunne linke videre til andre tekster. Det gjorde den til litt annerledes enn annen vanlig tekst. <code>href</code> forteller nettleseren hvor linken skal føre deg, og teksten imellom taggene vil bli synlig som en link.</p>
<section id="aktiviteter-1" class="level2 check">
<h2>Aktiviteter</h2>
<ol type="1">
<li>Åpne filen <code class="lang-css"><span class="hljs-tag">side</span><span class="hljs-class">.html</span></code>.</li>
<li>Spør den frivillige om du kan bruke X-Ray Goggles eller utvikler-verktøyene for å se på koden (en utvikler er en som lager ting med kode).</li>
</ol>
<section id="hvis-du-kan-bruke-x-ray-goggles" class="level4">
<h4>Hvis du kan bruke X-Ray Goggles:</h4>
<ol start="3" type="1">
<li>Klikk på X-Ray Goggles-bokmerket.</li>
<li>Beveg musen rundt på siden. Da kan du se deler av siden lyse opp, og se hvilke tagger delene er laget av. Så kan du trykke på hver boks for å se kode-snutten som boksen er laget av.</li>
</ol>
</section>
<section id="hvis-du-bruker-utvikler-verktøyene" class="level4">
<h4>Hvis du bruker utvikler-verktøyene:</h4>
<ol start="3" type="1">
<li>Beveg musen rundt på siden. Høyreklikk på noe interessant, og trykk så på <code class="lang-livecodeserver">Inspiser <span class="hljs-keyword">element</span></code>. Da vil det åpne seg et panel som vil vise deg koden til siden samtidig som du kan se på siden.</li>
<li>Beveg musen over forskjellige deler av koden. Når du har musepilen over en del av koden, vil du se at den delen av siden som er laget av den koden blir lyst opp, slik at du kan se hvilken kodesnutt som gjør hva.</li>
<li>Prøv å inspiser flere deler av siden. Da finner du masse forskjellige tagger:</li>
</ol>
<p>Vi kan allerede <code class="lang-apache"><span class="hljs-tag">&lt;p&gt;</span></code> og <code class="lang-apache"><span class="hljs-tag">&lt;a&gt;</span></code>. <code class="lang-apache"><span class="hljs-tag">&lt;ol&gt;</span></code> - sortert liste <code class="lang-apache"><span class="hljs-tag">&lt;ul&gt;</span></code> - usortert liste <code class="lang-apache"><span class="hljs-tag">&lt;li&gt;</span></code> - et punkt i en liste <code class="lang-apache"><span class="hljs-tag">&lt;h1&gt;</span></code>, <code class="lang-apache"><span class="hljs-tag">&lt;h2&gt;</span></code>, <code class="lang-apache"><span class="hljs-tag">&lt;h3&gt;</span></code>, <code class="lang-apache"><span class="hljs-tag">&lt;h4&gt;</span></code>, <code class="lang-apache"><span class="hljs-tag">&lt;h5&gt;</span></code>, <code class="lang-apache"><span class="hljs-tag">&lt;h6&gt;</span></code> - overskrifter <code class="lang-apache"><span class="hljs-tag">&lt;hr&gt;</span></code> - horisontal linje <code class="lang-apache"><span class="hljs-tag">&lt;div&gt;</span></code> - en boks for å gruppere ting <code class="lang-apache"><span class="hljs-tag">&lt;img&gt;</span></code> - dette er et litt spesielt element, fordi i motsetning til de fleste andre elementer så har ikke dette en avslutnings-tagg. Vi bruker det til å sette inn bilder på siden.</p>
<p>Det finnes også noen tagger som vi alltid må ha med i HTML dokumenter: <code class="lang-apache"><span class="hljs-tag">&lt;html&gt;</span></code> - forteller nettleseren at her kommer det HTML-kode <code class="lang-apache"><span class="hljs-tag">&lt;head&gt;</span></code> - inne i <code class="lang-apache"><span class="hljs-tag">&lt;head&gt;</span></code> skriver vi ting som kan være nyttig for nettleseren, men som ikke vil dukke opp som tekst på selve siden. I dette eksempelet har vi satt en <code class="lang-apache"><span class="hljs-tag">&lt;title&gt;</span></code>-tagg her, og det som er inni den vil dukke opp i toppen av nettleser-vinduet. <code class="lang-apache"><span class="hljs-tag">&lt;body&gt;</span></code> - her putter vi det vi vil skal dukke opp på siden.</p>
</section>
</section>
<section id="aktiviteter-2" class="level2 check">
<h2>Aktiviteter</h2>
<ul>
<li><p>Legg merke til hvordan tagger kan stå på innsiden av andre tagger. Vi har <code class="lang-apache"><span class="hljs-tag">&lt;a&gt;</span></code> taggen, som er inni <code class="lang-apache"><span class="hljs-tag">&lt;p&gt;</span></code> taggen, som igjen er inni <code class="lang-apache"><span class="hljs-tag">&lt;div&gt;</span></code>, som er plassert i <code class="lang-apache"><span class="hljs-tag">&lt;body&gt;</span></code>. Når det skjer sier vi at taggen som er på innsiden er <code>barnet</code> og taggen som er på utsiden er en <code>forelder</code>. Det er nesten som et slektstre!</p></li>
<li><p>For nettleseren er alle tagger av samme type like, men du kan skille de fra hverandre ved å bruke klasser og ID’er. For eksempel, noen av paragrafene kan være introduksjoner, så du kan gi de en klasse som du kaller <code>introduksjon</code>. Se om du finner noen klasser i <code class="lang-css"><span class="hljs-tag">side</span><span class="hljs-class">.html</span></code> .</p></li>
<li><p>ID’er brukes for å markere unike elementer på siden din. Se om du kan finne <code class="lang-applescript"><span class="hljs-keyword">div</span></code> taggen med en <code>ID</code> lik <code>kattunge</code> på siden.</p></li>
<li><p>Hva skjer hvis du flytter ting rundt? La oss gå tilbake til tekstprogrammet. Finn en <code class="lang-apache"><span class="hljs-tag">&lt;ol&gt;</span></code> tagg i koden og velg den og alt som er inne i den, slik som dette:</p></li>
</ul>
<pre class="sourceCode html"><code class="sourceCode html lang-xml">  <span class="hljs-tag">&lt;<span class="hljs-title">ol</span>&gt;</span>
    <span class="hljs-tag">&lt;<span class="hljs-title">li</span>&gt;</span>Kattunger<span class="hljs-tag">&lt;/<span class="hljs-title">li</span>&gt;</span>
    <span class="hljs-tag">&lt;<span class="hljs-title">li</span>&gt;</span>Universet<span class="hljs-tag">&lt;/<span class="hljs-title">li</span>&gt;</span>
    <span class="hljs-tag">&lt;<span class="hljs-title">li</span>&gt;</span>Å sove lenge<span class="hljs-tag">&lt;/<span class="hljs-title">li</span>&gt;</span>
    <span class="hljs-tag">&lt;<span class="hljs-title">li</span>&gt;</span>Å spille spill<span class="hljs-tag">&lt;/<span class="hljs-title">li</span>&gt;</span>
  <span class="hljs-tag">&lt;/<span class="hljs-title">ol</span>&gt;</span></code></pre>
<p>Så kopierer du det og flytter det et annet sted. Lagre siden, og oppdater den i nettleseren. Hvordan påvirker rekkefølgen av koden rekkefølgen på det som vises i nettleseren?</p>
</section>
<section id="ting-du-kan-prøve" class="level2 try">
<h2>Ting du kan prøve</h2>
<ul>
<li>Lag din egen paragraf med tekst.</li>
<li>Lag en link som peker til en annen del av siden (hint: det har noe med ID å gjøre - se etter en link som peker til katten).</li>
<li>Legg til dine egne overskrifter der du syns de kan passe. Hva skjer hvis du endrer tallet i overskrift-taggen, for eksempel fra <code class="lang-apache"><span class="hljs-tag">&lt;h3&gt;</span></code> til <code class="lang-apache"><span class="hljs-tag">&lt;h4&gt;</span></code>?</li>
<li>Hva må du gjøre for å linke til en annen side?</li>
<li>Hvis du bruker utvikler-verktøyene: når du åpner panelet med kode, prøv å dobbeltklikk på en kode som ser interessant ut. Se om du kan endre den. Da får du direkte en forhåndsvisning på hva som skjer når du endrer koden, uten at du trenger å bytte mellom nettleseren og tekstprogrammet. Kult, ikke sant? Så oppdaterer du siden. Hva skjedde? Når du redigerer kode på denne måten blir det ikke lagret, så du kan teste hva som skjer uten å ødelegge filen. Sånn kan du eksperimentere masse, men alltid ha muligheten til å gå tilbake.</li>
</ul>
</section>
</section>
</div></div><div class="col-xs-12"><div id="footer" class="clearfix"><div class="license"><p><strong>Lisens:</strong></p><a rel="license" href="http://creativecommons.org/licenses/by-sa/4.0/deed.no">CC BY-SA 4.0</a></div></div></div></div></div><script src="../../assets/vendor.min.js"></script><script src="../../assets/script.min.js"></script></body></html>