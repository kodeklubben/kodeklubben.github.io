<html><head><meta charset="utf-8"/><meta name="viewport" content="width=device-width, initial-scale=1"/><title>Installering av ComputerCraft | Kodeklubben</title><link href="../../assets/style.min.css" rel="stylesheet"/><script type="text/javascript">// convert url relative to current file
// ex: python/index.html -> ../python/index.html
function relative(url) {
  var urlRoot = '../..';
  if (urlRoot !== '') {
    return urlRoot + '/' + url;
  }
  return url;
}</script></head><body><div class="container"><div class="row"><div class="col-xs-12"><div class="top-menu"><a href="../../index.html" class="btn btn-default"><span aria-hidden="true" class="glyphicon glyphicon-home"></span><span class="hidden-xs"> Forside</span></a><form class="search"><input type="text" placeholder="Søk" class="form-control"/></form><a title="Ta en omvisning på siden" data-placement="bottom" href="#" class="intro"></a><div class="links"><a href="http://www.kidsakoder.no" class="btn btn-default hidden-xs"><span>Lær Kidsa Koding</span></a></div></div></div><div class="search"><div class="results"><h1>Søkeresultat</h1></div></div><div class="col-xs-12"><header class="clearfix"><img src="../../assets/img/ccno_logo.png" class="logo hidden-xs"/><h1 class="title">Installering av ComputerCraft</h1><div class="lesson-icons"><div class="level"><img title="Level 1" src="../../assets/img/level1.png"/><span>Introduksjon</span></div><div class="course"><img src="../logo-white.png"/><span>ComputerCraft</span></div><div class="pdf"><a href="/computercraft/installasjon/installasjon.pdf" title="Last ned PDF" class="download"><span class="glyphicon glyphicon-save-file"></span></a><span>PDF</span></div></div></header></div><div class="col-xs-12"><div class="content"><section class="intro" id="introduksjon">
<h1 class="intro" id="introduksjon">Introduksjon</h1>
<p><a href="http://www.computercraft.info/">ComputerCraft</a> er en mod til
<a href="https://minecraft.net/">Minecraft</a>, som gir deg muligheten til å
bygge og programmere <strong>datamaskiner</strong> og <strong>roboter</strong> inne i
Minecraft-verdenen.</p>
<p><figure><img src="../introduksjon_til_computercraft/introduksjon_til_computercraft.png" alt=""></figure></p>
</section>
<section class="activity" id="installering-av-computercraft">
<h1 class="activity" id="installering-av-computercraft">Installering av ComputerCraft</h1>
<p>ComputerCraft er en mod til Minecraft, og krever derfor at Minecraft
allerede er installert på datamaskinen. Vi antar at du er kjent med og
har installert Minecraft.</p>
<p>ComputerCraft er typisk ikke tilgjengelig for siste versjon av
Minecraft. Legg derfor merke til hvilken versjon av Minecraft som
kreves (i eksemplene nedenfor kreves versjon 1.7.10, men dette kan
endre seg), og pass på at du installerer riktig versjon av Forge.</p>
<section class="check" id="sjekkliste">
<h2 class="check" id="sjekkliste">Sjekkliste</h2>
<ul>
<li>
<p>Gå til
<a href="http://www.computercraft.info/download/">computercraft.info/download</a>.
Bla nedover på siden til du finner et avsnitt som heter <strong>Download
and installing</strong>. Last ned ComputerCraft til datamaskinen din, og
noter deg hvilken versjon av Minecraft denne er kompatibel med (for
eksempel versjon 1.7.10). <em>Ikke</em> prøv å kjør filen, vi skal kopiere
den til riktig sted litt senere.</p>
<p><a href="http://www.computercraft.info/download/"><img src="last_ned_computercraft.png" alt=""></a></p>
</li>
<li>
<p>Start <strong>Minecraft Launcher</strong>. Sjekk om du har den riktige versjonen
av Minecraft tilgjengelig. Hvis ikke kan du velge <code>New Profile</code> og i
nedtrekksmenyen <code>Use Version</code> velger du riktig versjon. Gi profilen
et navn (for eksempel versjonsnummeret) og klikk <code>Save Profile</code>. Klikk <code>Play</code> slik at denne versjonen blir lastet ned og
startet opp. Avslutt spillet.</p>
<p><img src="minecraft_versjon.png" alt=""> <!-- Venstrejuster bildet --></p>
</li>
<li>
<p>Før vi kan legge inn ComputerCraft må vi installere <strong>Minecraft
Forge</strong>, som gir oss tilgang til å legge inn Mods. Gå til
<a href="http://files.minecraftforge.net/">files.minecraftforge.net</a> og velg
den riktige Minecraft-versjonen i menyen som heter <strong>Minecraft
Versions</strong> midt på skjermen. Pass på at riktig versjonsnummer vises
under tittelen på toppen av skjermen.</p>
<p>I boksen <strong>Download Recommended</strong> velger du <code>Installer</code>. Du kommer
nå til en reklameside. <strong>Vent</strong> til nedtellingen øverst til høyre
er ferdig. Klikk <strong>deretter</strong> på <code>Skip</code> og nedlastingen av en fil
starter.</p>
<p><a href="http://files.minecraftforge.net/"><img src="last_ned_forge.png" alt=""></a></p>
</li>
<li>
<p>Kjør filen som ble lastet ned ved å dobbelklikke på den (om du blir
spurt hvordan den skal kjøres kan du velge Java eller JDK). Velg
<code>Install client</code> og klikk <code>OK</code>.</p>
<p><img src="installer_forge.png" alt=""> <!-- Venstrejuster bildet --></p>
</li>
<li>
<p>Start <strong>Minecraft Launcher</strong>. Det har nå dukket opp en ny profil som
heter <code>Forge</code>. Velg denne og start spillet. Dette vil lage en
<code>mods</code>-katalog i <code>Minecraft</code>-katalogen din. Du vil også se at det
har dukket opp et nytt valg i hovedmenyen: <code>Mods</code>. Avslutt spillet
igjen.</p>
<p><img src="start_forge.png" alt=""> <!-- Venstrejuster bildet --></p>
</li>
<li>
<p>Finn <code>Minecraft</code>-katalogen din ved å starte <strong>Minecraft
Launcher</strong>. Velg deretter <code>Edit Profile</code> og klikk knappen <code>Open Game Dir</code>. Dette åpner en filutforsker. Velg katalogen <code>mods</code>, og kopier
<strong>ComputerCraft</strong>-filen vi lastet ned helt først inn i
<code>mods</code>-katalogen. Klikk <code>Cancel</code> i <code>Edit Profile</code>-vinduet.</p>
<p><img src="minecraft_katalog.png" alt=""> <!-- Venstrejuster bildet --></p>
</li>
<li>
<p>Nå er vi ferdige. I <strong>Minecraft Launcher</strong> kan du nå velge
profilen <code>Forge</code> og klikke <code>Play</code>. Når du klikker <code>Mods</code> fra
hovedmenyen skal du se at <strong>ComputerCraft</strong> er en av de tilgjengelige
mods'ene.</p>
</li>
</ul>
</section>
<section class="tip" id="minecraftkatalogen">
<h2 class="tip" id="minecraftkatalogen">Minecraftkatalogen</h2>
<p>Minecraftkatalogen er nyttig å kjenne til. Som nevnt over kan du finne
den ved å klikke <code>Open Game Dir</code> fra <code>Edit Profile</code>-vinduet.
Alternativt kan du hente den frem selv som følger:</p>
<p><strong>Windows</strong>: Under Windows finner du <code>Minecraft</code>-katalogen under
<code>%appdata%\.minecraft</code>. Søk etter <code>%appdata%</code> i en utforsker eller i
kjør-feltet etter å ha klikket start-knappen.</p>
<p><strong>Mac OS X</strong>: Under Mac ligger <code>Minecraft</code>-katalogen i
<code>Library/Application Support/minecraft/</code> under hjemmekatalogen din. På
norsk heter <code>Library</code> <code>Bibliotek</code>.</p>
<p><strong>Linux</strong>: På Linux finner du <code>Minecraft</code>-katalogen som en skjult
katalog <code>.minecraft</code> rett under hjemmekatalogen din.</p>
</section>
</section>
<section class="activity" id="kom-i-gang">
<h1 class="activity" id="kom-i-gang">Kom i gang</h1>
<p>Vi er nå klare til å slå oss opp som programmerere i
Minecraft-verdenen. Mens vi utforsker datamaskinene er det enklest med
et rolig og enkelt spill:</p>
<section class="check" id="sjekkliste-2">
<h2 class="check" id="sjekkliste-2">Sjekkliste</h2>
<ul>
<li>
<p>Velg <code>Singleplayer</code>, og klikk <code>Create New World</code>.</p>
</li>
<li>
<p>Gi verdenen din et navn, og sett <code>Game Mode</code> til <code>Creative</code>. Klikk
<code>Create New World</code>.</p>
</li>
<li>
<p>Du kan nå lage din første datamaskin.  Trykk <code>E</code> for å gå til
Inventory-listen. Øverst kan du nå velge å klikke <code>&gt;</code> for å gå til
neste side. Trykk deretter på datamaskin-symbolet (en grå
kloss/skjerm), og gi deg selv en <strong>Advanced Computer</strong>.</p>
</li>
<li>
<p>Sett ut en <strong>Advanced Computer</strong> ved å høyre-klikke. Høyre-klikk så
en gang til på datamaskinen du nettopp satte ut. En svart skjerm
skal dukke opp, med teksten <code>CraftOS</code> og et versjonsnummer i øverste
linje. Skriv <code>help</code> og trykk <strong>enter</strong> for å komme igang.</p>
</li>
</ul>
<p>Gratulerer! Du har startet en datamaskin inne i Minecraft-verdenen. På
<a href="http://kodeklubben.github.io/computercraft/">kodeklubben.github.io</a>
finner du oppgaver som viser deg hvordan du kan programmere den og
andre datamaskiner og roboter i ComputerCraft. Lykke til!</p>
</section>
</section>
</div></div><div class="col-xs-12"><div id="footer" class="clearfix"><div class="license"><p><strong>Lisens:</strong></p><a rel="license" href="http://creativecommons.org/licenses/by-sa/4.0/deed.no">CC BY-SA 4.0</a></div><div class="author"><p><strong>Forfatter:</strong></p><p>Geir Arne Hjelle</p>
</div></div></div></div></div><div class="intro-question modal fade"><div class="modal-dialog"><div class="modal-content"><div class="modal-header"><button type="button" data-dismiss="modal" aria-label="Close" class="close"><span aria-hidden="true">&times;</span></button><h4 class="modal-title">Hei der!</h4></div><div class="modal-body"><p>Ser ut som dette er ditt første besøk, vil du ha en omvisning?</p></div><div class="modal-footer"><button class="btn btn-success">Ja!</button><button data-dismiss="modal" class="btn btn-danger">Nei takk</button></div></div></div></div><script src="../../assets/vendor.min.js"></script><script src="../../assets/script.min.js"></script><script>(function(i,s,o,g,r,a,m){i['GoogleAnalyticsObject']=r;i[r]=i[r]||function(){
(i[r].q=i[r].q||[]).push(arguments)},i[r].l=1*new Date();a=s.createElement(o),
m=s.getElementsByTagName(o)[0];a.async=1;a.src=g;m.parentNode.insertBefore(a,m)
})(window,document,'script','//www.google-analytics.com/analytics.js','ga');
ga('create', 'UA-67775835-1', 'auto');
ga('send', 'pageview');</script></body></html>