<html><head><meta charset="utf-8"/><meta name="viewport" content="width=device-width, initial-scale=1"/><title>Hendelser | Kodeklubben</title><link href="../../assets/style.min.css" rel="stylesheet"/><script type="text/javascript">// convert url relative to current file
// ex: python/index.html -> ../python/index.html
function relative (url) {
  var urlRoot = '../..';
  if (urlRoot !== '') {
    return urlRoot + '/' + url;
  }
  return url;
}</script></head><body><div class="container"><div class="row"><div class="col-xs-12"><div class="top-menu"><div class="navigation"><a href="../../index.html"><span aria-hidden="true" class="glyphicon glyphicon-home"></span><span>&nbsp;</span><span>Forside</span></a><span>&nbsp;/&nbsp;</span><img src="../logo-black.png"/><a href="..">ComputerCraft</a></div><a title="Ta en omvisning på siden" data-placement="bottom" href="#" class="intro"><span class="icon"></span><span class="text">Intro</span></a><form class="search"><input type="text" placeholder="Søk" class="form-control"/></form></div></div><div class="search"><h1>Søkeresultat</h1><div class="results"></div></div><div class="col-xs-12"><header class="clearfix"><img src="../logo-black.png" class="logo hidden-xs"/><h1 class="title">Hendelser</h1><div class="lesson-icons"><div class="level"><img title="Nivå 2" src="../../assets/img/level2.png"/><span>Nybegynner</span></div><a href=".." class="course"><img src="../logo-white.png"/><span>ComputerCraft</span></a><div class="pdf"><a href="/computercraft/hendelser/hendelser.pdf" title="Last ned PDF"><span class="icon"></span><span class="text">PDF</span></a></div></div></header></div><div class="col-xs-12"><div class="content"><section class="intro" id="introduksjon">
<h1 class="intro" id="introduksjon">Introduksjon</h1>
<p>I denne leksjonen skal vi se nærmere på hvordan datamaskinene bruker
såkalte hendelser for å reagere på ting som tastetrykk, museklikk og
så videre. Etterhvert vil vi bli enda bedre kjent med datamaskinene,
og lære hvordan vi flytter filer og programmer rundt omkring på en
datamaskin eller mellom forskjellige datamaskiner.</p>
<p><figure><img src="hendelser.png" alt=""></figure></p>
</section>
<section class="activity" id="steg-1-skattejakt">
<h1 class="activity" id="steg-1-skattejakt">Steg 1: Skattejakt</h1>
<p>Datamaskiner bruker noe som kalles hendelser for å registrere
tastetrykk, museklikk og så videre. Vi vil først se på hvordan vi kan
lage et enkelt spill hvor vi styrer en figur med piltastene.</p>
<section class="check" id="sjekkliste">
<h2 class="check" id="sjekkliste">Sjekkliste</h2>
<ul class="task-list">
<li class="task-list-item">
<p><input type="checkbox" id="cbx_0" disabled="true"><label for="cbx_0"> Start et nytt program ved å skrive <code>edit skattejakt</code>, skriv inn
det følgende:</label></p>
<pre><code class="lua"><span class="hljs-keyword">local</span> x = <span class="hljs-number">20</span>
<span class="hljs-keyword">local</span> y = <span class="hljs-number">10</span>

term.clear()
term.setCursorPos(x, y)
<span class="hljs-built_in">print</span>(<span class="hljs-string">'O'</span>)
</code></pre>
<p>Lagre og kjør programmet. Skjønner du hva det gjør? Prøv å
forandre verdiene av <code>x</code> og <code>y</code> og kjør igjen.</p>
</li>
<li class="task-list-item">
<p><input type="checkbox" id="cbx_1" disabled="true"><label for="cbx_1"> Så langt skriver programmet bare ut en <code>O</code> på en gitt posisjon. Nå
vil vi bruke hendelser for å kunne flytte denne figuren rundt på
skjermen.</label></p>
<p>For å vente på hendelser bruker vi <code>os.pullEvent()</code>. Vi vil
spesielt vente på taste-hendelser. Disse hendelsene kalles <code>key</code> i
ComputerCraft. Forandre programmet ditt som under:</p>
<pre><code class="lua"><span class="hljs-keyword">local</span> x = <span class="hljs-number">20</span>
<span class="hljs-keyword">local</span> y = <span class="hljs-number">10</span>

term.clear()
term.setCursorPos(x, y)
<span class="hljs-built_in">print</span>(<span class="hljs-string">'O'</span>)

<span class="hljs-keyword">local</span> hendelse, tast = <span class="hljs-built_in">os</span>.pullEvent(<span class="hljs-string">'key'</span>)    <span class="hljs-comment">-- ny linje</span>
<span class="hljs-built_in">print</span>(hendelse)                               <span class="hljs-comment">-- ny linje</span>
<span class="hljs-built_in">print</span>(tast)                                   <span class="hljs-comment">-- ny linje</span>
</code></pre>
<p>Når du kjører programmet ditt nå blir programmet stående og vente
til du trykker en tast. Deretter skrives teksten <strong>key</strong> samt et
tall til skjermen. Teksten <strong>key</strong> betyr bare at det var en
taste-hendelse som skjedde. Dette er ikke så veldig interessant
for oss nå, men kan være nyttig i andre programmet om man lytter
på flere forskjellige hendelser.</p>
<p>Tallet vi fikk er derimot veldig viktig. Hver tast på tastaturet
har sin egen tastekode. Prøv å kjøre programmet flere ganger, ser
du at om du trykker samme tast får du samme tall tilbake. For
eksempel er <code>A</code> alltid 30, mens <code>pil opp</code> alltid er 200.</p>
</li>
<li class="task-list-item">
<p><input type="checkbox" id="cbx_2" disabled="true"><label for="cbx_2"> Vi trenger heldigvis ikke huske disse kodene. Biblioteket <code>keys</code>
kjenner alle disse, og gjør at vi kan skrive for eksempel <code>keys.q</code>
for å representere <code>Q</code>-tasten. Endre programmet ditt igjen:</label></p>
<pre><code class="lua"><span class="hljs-keyword">local</span> x = <span class="hljs-number">20</span>
<span class="hljs-keyword">local</span> y = <span class="hljs-number">10</span>

term.clear()
term.setCursorPos(x, y)
<span class="hljs-built_in">print</span>(<span class="hljs-string">'O'</span>)

<span class="hljs-keyword">local</span> hendelse, tast = <span class="hljs-built_in">os</span>.pullEvent(<span class="hljs-string">'key'</span>)
<span class="hljs-keyword">if</span> tast == keys.q <span class="hljs-keyword">then</span>                        <span class="hljs-comment">-- ny linje</span>
    <span class="hljs-built_in">print</span>(<span class="hljs-string">'Du trykket Q'</span>)                     <span class="hljs-comment">-- ny linje</span>
<span class="hljs-keyword">else</span>                                          <span class="hljs-comment">-- ny linje</span>
    <span class="hljs-built_in">print</span>(<span class="hljs-string">'Du trykket ikke Q'</span>)                <span class="hljs-comment">-- ny linje</span>
<span class="hljs-keyword">end</span>                                           <span class="hljs-comment">-- ny linje</span>
</code></pre>
</li>
<li class="task-list-item">
<p><input type="checkbox" id="cbx_3" disabled="true"><label for="cbx_3"> Vi kan nå lage en løkke hvor vi alltid sjekker hvilken tast som er
trykket. Dersom tasten <code>Q</code> trykkes avslutter vi løkken med <code>break</code>.</label></p>
<pre><code class="lua"><span class="hljs-keyword">local</span> x = <span class="hljs-number">20</span>
<span class="hljs-keyword">local</span> y = <span class="hljs-number">10</span>

<span class="hljs-keyword">while</span> <span class="hljs-literal">true</span> <span class="hljs-keyword">do</span>                                 <span class="hljs-comment">-- ny linje</span>
    term.clear()
    term.setCursorPos(x, y)
    <span class="hljs-built_in">print</span>(<span class="hljs-string">'O'</span>)

    <span class="hljs-keyword">local</span> hendelse, tast = <span class="hljs-built_in">os</span>.pullEvent(<span class="hljs-string">'key'</span>)
    <span class="hljs-keyword">if</span> tast == keys.q <span class="hljs-keyword">then</span>
        <span class="hljs-keyword">break</span>                                 <span class="hljs-comment">-- endret linje</span>
    <span class="hljs-keyword">end</span>
<span class="hljs-keyword">end</span>                                           <span class="hljs-comment">-- ny linje</span>
</code></pre>
<p>Når du kjører dette programmet vil det tilsynelatende ikke skje
noe før du trykker <code>Q</code>, siden det er den eneste hendelsen vi
har kode som reagerer på.</p>
</li>
<li class="task-list-item">
<p><input type="checkbox" id="cbx_4" disabled="true"><label for="cbx_4"> Vi er nå klare til å sjekke om piltastene trykkes, og flytte figuren
rundt på skjermen. For å gjøre dette trenger vi bare å endre
verdiene av <code>x</code> og <code>y</code> avhengig av hvilken piltast som trykkes.</label></p>
<pre><code class="lua"><span class="hljs-keyword">local</span> x = <span class="hljs-number">20</span>
<span class="hljs-keyword">local</span> y = <span class="hljs-number">10</span>

<span class="hljs-keyword">while</span> <span class="hljs-literal">true</span> <span class="hljs-keyword">do</span>
    term.clear()
    term.setCursorPos(x, y)
    <span class="hljs-built_in">print</span>(<span class="hljs-string">'O'</span>)

    <span class="hljs-keyword">local</span> hendelse, tast = <span class="hljs-built_in">os</span>.pullEvent(<span class="hljs-string">'key'</span>)
    <span class="hljs-keyword">if</span> tast == keys.q <span class="hljs-keyword">then</span>
        <span class="hljs-keyword">break</span>
    <span class="hljs-keyword">end</span>

    <span class="hljs-keyword">if</span> tast == keys.right <span class="hljs-keyword">then</span>                <span class="hljs-comment">-- ny linje</span>
        x = x + <span class="hljs-number">1</span>                             <span class="hljs-comment">-- ny linje</span>
    <span class="hljs-keyword">end</span>                                       <span class="hljs-comment">-- ny linje</span>
<span class="hljs-keyword">end</span>
</code></pre>
<p>Når du kjører dette programmet vil du se at du kan bruke <code>pil høyre</code> til å bevege figuren mot høyre.</p>
</li>
</ul>
<section class="challenge" id="prov-selv">
<h3 class="challenge" id="prov-selv">Prøv selv</h3>
<p>De andre piltastene kan du programmere selv på samme måte. Du trenger
da å sammenligne med kodene <code>keys.left</code>, <code>keys.down</code> og
<code>keys.up</code>. Hvordan må du endre verdiene av <code>x</code> og <code>y</code>? Prøv deg frem!</p>
</section>
</section>
<section class="check" id="sjekkliste-2">
<h2 class="check" id="sjekkliste-2">Sjekkliste</h2>
<ul class="task-list">
<li class="task-list-item">
<p><input type="checkbox" id="cbx_5" disabled="true"><label for="cbx_5"> Til slutt vil vi legge til en skatt som figuren vår skal lete
etter. Vi bruker tilfeldige tall for å bestemme hvor skatten skal
ligge. Endre begynnelsen av programmet ditt som følger:</label></p>
<pre><code class="lua"><span class="hljs-keyword">local</span> x = <span class="hljs-number">20</span>
<span class="hljs-keyword">local</span> y = <span class="hljs-number">10</span>
<span class="hljs-keyword">local</span> skattX = <span class="hljs-built_in">math</span>.<span class="hljs-built_in">random</span>(<span class="hljs-number">1</span>, <span class="hljs-number">50</span>)             <span class="hljs-comment">-- ny linje</span>
<span class="hljs-keyword">local</span> skattY = <span class="hljs-built_in">math</span>.<span class="hljs-built_in">random</span>(<span class="hljs-number">1</span>, <span class="hljs-number">18</span>)             <span class="hljs-comment">-- ny linje</span>

<span class="hljs-keyword">while</span> <span class="hljs-literal">true</span> <span class="hljs-keyword">do</span>
    term.clear()
    term.setCursorPos(skattX, skattY)         <span class="hljs-comment">-- ny linje</span>
    <span class="hljs-built_in">print</span>(<span class="hljs-string">'X'</span>)                                <span class="hljs-comment">-- ny linje</span>
    term.setCursorPos(x, y)
    <span class="hljs-built_in">print</span>(<span class="hljs-string">'O'</span>)

    <span class="hljs-keyword">if</span> x == skattX <span class="hljs-keyword">and</span> y == skattY <span class="hljs-keyword">then</span>       <span class="hljs-comment">-- ny linje</span>
        term.setCursorPos(<span class="hljs-number">1</span>, <span class="hljs-number">1</span>)               <span class="hljs-comment">-- ny linje</span>
        <span class="hljs-built_in">print</span>(<span class="hljs-string">'Du fant skatten!'</span>)             <span class="hljs-comment">-- ny linje</span>
        <span class="hljs-keyword">break</span>                                 <span class="hljs-comment">-- ny linje</span>
    <span class="hljs-keyword">end</span>                                       <span class="hljs-comment">-- ny linje</span>

    <span class="hljs-keyword">local</span> hendelse, tast = <span class="hljs-built_in">os</span>.pullEvent(<span class="hljs-string">'key'</span>)
    <span class="hljs-comment">-- resten av programmet er som tidligere</span>
</code></pre>
<p>Prøv spillet! Fungerer det som du hadde trodd? Klarer du å kanskje
legge til flere skatter?</p>
</li>
</ul>
<section class="challenge" id="prov-selv-2">
<h3 class="challenge" id="prov-selv-2">Prøv selv</h3>
<p>Ved hjelp av <code>local maxX, maxY = term.getSize()</code> kan du finne
størrelsen på skjermen. Kan du bruke dette til å begrense figuren din
slik at den ikke kan gå av skjermen?</p>
<p>En litt utfordrende oppgave: Prøv å skriv et tilsvarende program til
en robot, men i stedet for at piltastene bare flytter en figur på
skjermen skal piltastene flytte roboten!</p>
</section>
</section>
</section>
<section class="activity" id="steg-2-hvordan-bevege-seg-rundt-i-filsystemet">
<h1 class="activity" id="steg-2-hvordan-bevege-seg-rundt-i-filsystemet">Steg 2: Hvordan bevege seg rundt i filsystemet</h1>
<p>Datamaskiner organiserer informasjon i filer, og disse filene legges i
et filsystem. Dette filsystemet har du kanskje sett på en vanlig
datamaskin i programmene Windows Utforsker eller Finder på Mac. I
ComputerCraft bruker vi kommandolinjen for å se på filene. Vi skal her
se på noen enkle kommandoer for å kopiere og flytte filer.</p>
<section class="check" id="sjekkliste-3">
<h2 class="check" id="sjekkliste-3">Sjekkliste</h2>
<ul class="task-list">
<li class="task-list-item">
<p><input type="checkbox" id="cbx_6" disabled="true"><label for="cbx_6"> Lag en ny <strong>Computer</strong>, sett den ut og start den ved å høyre-klikke
på den.</label></p>
</li>
<li class="task-list-item">
<p><input type="checkbox" id="cbx_7" disabled="true"><label for="cbx_7"> Kommandoen <code>dir</code> brukes for å se på innholdet i en katalog (dir er
en forkortelse for <em>directory</em> som betyr <em>katalog</em>). Prøv den nå!
Skriv <code>dir</code> og trykk enter.</label></p>
<p>Datamaskinen svarer <strong>rom</strong> og <strong>skattejakt</strong>. Den første er en
katalog som inneholder alle de innebygde programmene på
datamaskinen (rom er en forkortelse for <em>Read Only Memory</em> som
betyr <em>kun-lese-minne</em> eller <em>skrivebeskyttet minne</em>). Vi skal se
mer på denne katalogen senere.</p>
</li>
<li class="task-list-item">
<p><input type="checkbox" id="cbx_8" disabled="true"><label for="cbx_8"> Når du bruker <code>dir</code> er det vanskelig å se forskjell på filer og
kataloger. Til dette kan du bruke <code>type</code>. Prøv for eksempel å skriv
<code>type skattejakt</code>. Datamaskinen vil da fortelle deg at
<strong>skattejakt</strong> er en fil. Tilsvarende vil <code>type rom</code> fortelle deg at
<strong>rom</strong> er en katalog.</label></p>
</li>
<li class="task-list-item">
<p><input type="checkbox" id="cbx_9" disabled="true"><label for="cbx_9"> Du kan lage egne kataloger om du vil, for å organisere filene dine
bedre. Skriv <code>mkdir mine_programmer</code>. Kommandoen <code>mkdir</code> lager nye
kataloger (mkdir er en forkortelse for <em>make directory</em> som betyr
<em>lag katalog</em>). Du kan bekrefte at katalogen <strong>mine_programmer</strong> ble
laget ved å skrive <code>dir</code> og <code>type mine_programmer</code>.</label></p>
</li>
<li class="task-list-item">
<p><input type="checkbox" id="cbx_10" disabled="true"><label for="cbx_10"> Kommandoen <code>move</code> flytter filer. Skriv <code>move skattejakt mine_programmer</code>.  Dette flytter filen <strong>skattejakt</strong> inn i
katalogen <strong>mine_programmer</strong>. Hvis du nå skriver <code>dir</code> vil du se at
<strong>skattejakt</strong> har blitt borte. For å sjekke at den ble flyttet
riktig kan du skrive <code>dir mine_programmer</code>. Dette viser alle filene
og katalogene som finnes inne i katalogen <strong>mine_programmer</strong>.</label></p>
</li>
<li class="task-list-item">
<p><input type="checkbox" id="cbx_11" disabled="true"><label for="cbx_11"> Vi kan også flytte oss rundt i filsystemet. Dette vil si at vi
endrer hvilken katalog som er utgangspunktet vårt (for eksempel når
vi skriver <code>dir</code>). Til dette bruker vi <code>cd</code> (cd er en forkortelse
for <em>change directory</em> som betyr <em>endre katalog</em>). Skriv
<code>cd mine_programmer</code>. Du vil se at det som står foran <code>&gt;</code> endrer seg
for å vise deg hvilken katalog du er i. Prøv også å skriv <code>dir</code> for å
bekrefte at du er i samme katalogen som <strong>skattejakt</strong>.</label></p>
<p>For å gå tilbake en katalog bruker du det spesielle navnet
<strong>..</strong>. Skriv <code>cd ..</code>. Du vil nå komme tilbake til utgangspunktet.</p>
</li>
</ul>
<section class="challenge" id="prov-selv-3">
<h3 class="challenge" id="prov-selv-3">Prøv selv</h3>
<p>Du har nå sett ganske mange kommandoer: <code>dir</code>, <code>edit</code>, <code>type</code>,
<code>mkdir</code>, <code>move</code> og <code>cd</code>. I tillegg finnes også <code>delete</code> som kan brukes
til å slette filer og kataloger, og <code>copy</code> som brukes på samme måte
som <code>move</code>, men som kopierer filer i stedet for å flytte dem.</p>
<p>Prøv å bruke disse kommandoene til å flytte deg litt rundt i
filsystemet, lag nye filer og kataloger, flytt dem rundt og så videre
inntil du er ganske komfortabel med hvordan filsystemet fungerer.</p>
</section>
</section>
</section>
<section class="activity" id="steg-3-et-bedre-passord-program">
<h1 class="activity" id="steg-3-et-bedre-passord-program">Steg 3: Et bedre passord-program</h1>
<p>Vi har tidligere laget et passord-program. Dette passord-programmet
har et par svakheter.</p>
<ol>
<li>
<p>Programmet må startes manuelt ved å skrive <code>passord</code> etter at
datamaskinen er skrudd på.</p>
</li>
<li>
<p>I stedet for å skrive passordet kan man bare trykke <code>Ctrl-T</code> for å
stoppe programmet, og se inni programmet for å finne det hemmelige
passordet.</p>
</li>
</ol>
<p>Vi skal her se på et par triks for å gjøre passord-programmet litt
tryggere.</p>
<p><figure><img src="passord.png" alt=""></figure></p>
<section class="check" id="sjekkliste-4">
<h2 class="check" id="sjekkliste-4">Sjekkliste</h2>
<ul class="task-list">
<li class="task-list-item">
<p><input type="checkbox" id="cbx_12" disabled="true"><label for="cbx_12"> Om du ikke allerede har gjort det: Sett opp en datamaskin ved siden
av en dør og legg inn passord-programmet datamaskinen, det vil si
skriv <code>edit passord</code> og skriv inn følgende:</label></p>
<pre><code class="lua"><span class="hljs-keyword">local</span> passord = <span class="hljs-string">'kodeklubben'</span>

<span class="hljs-keyword">while</span> <span class="hljs-literal">true</span> <span class="hljs-keyword">do</span>
    term.clear()
    term.setCursorPos(<span class="hljs-number">1</span>, <span class="hljs-number">1</span>)
    <span class="hljs-built_in">print</span>(<span class="hljs-string">'Hva er passordet?'</span>)
    svar = <span class="hljs-built_in">read</span>(<span class="hljs-string">'*'</span>)

    <span class="hljs-keyword">if</span> svar == passord <span class="hljs-keyword">then</span>
        redstone.setOutput(<span class="hljs-string">'left'</span>, <span class="hljs-literal">true</span>)
        sleep(<span class="hljs-number">5</span>)
        redstone.setOutput(<span class="hljs-string">'left'</span>, <span class="hljs-literal">false</span>)
    <span class="hljs-keyword">end</span>
<span class="hljs-keyword">end</span>
</code></pre>
<p>Kjør programmet, og sjekk at det virker som det skal.</p>
</li>
<li class="task-list-item">
<p><input type="checkbox" id="cbx_13" disabled="true"><label for="cbx_13"> Når en datamaskin starter sjekker den først om det finnes et program
som heter <code>startup</code> (<em>startup</em> betyr <em>oppstart</em>). Om den finner
dette programmet kjøres dette før noe annet skjer. Det betyr at om
vi kaller passord-programmet vårt for <strong>startup</strong> så vil det kjøre
automatisk.</label></p>
<p>Skriv <code>move passord startup</code>. Dette endre navnet på
passord-programmet vårt. Vi kan nå starte datamaskinen på nytt ved
å skrive <code>reboot</code>. Datamaskinen vil nå direkte spørre deg om
passordet.</p>
</li>
<li class="task-list-item">
<p><input type="checkbox" id="cbx_14" disabled="true"><label for="cbx_14"> Trykk <code>Ctrl-T</code> for å stanse passord-programmet. At vi kan bruke
<code>Ctrl-T</code> til å avslutte programmer er noe <code>os.pullEvent</code> gjør for
oss automatisk uten at vi trenger å gjøre noe. Dersom vi ikke vil at
dette skal være mulig kan vi bytte ut <code>os.pullEvent</code> med noe som
heter <code>os.pullEventRaw</code>. Disse fungerer omtrent på samme måte, men
den siste bryr seg ikke om <code>Ctrl-T</code>.</label></p>
<p>Skriv <code>edit startup</code> og legg til en linje øverst i koden din:</p>
<pre><code class="lua"><span class="hljs-built_in">os</span>.pullEvent = <span class="hljs-built_in">os</span>.pullEventRaw                <span class="hljs-comment">-- ny linje</span>
<span class="hljs-keyword">local</span> passord = <span class="hljs-string">'kodeklubben'</span>

<span class="hljs-keyword">while</span> <span class="hljs-literal">true</span> <span class="hljs-keyword">do</span>
    term.clear()
    term.setCursorPos(<span class="hljs-number">1</span>, <span class="hljs-number">1</span>)
    <span class="hljs-built_in">print</span>(<span class="hljs-string">'Hva er passordet?'</span>)
    svar = <span class="hljs-built_in">read</span>(<span class="hljs-string">'*'</span>)

    <span class="hljs-keyword">if</span> svar == passord <span class="hljs-keyword">then</span>
        redstone.setOutput(<span class="hljs-string">'left'</span>, <span class="hljs-literal">true</span>)
        sleep(<span class="hljs-number">5</span>)
        redstone.setOutput(<span class="hljs-string">'left'</span>, <span class="hljs-literal">false</span>)
    <span class="hljs-keyword">end</span>
<span class="hljs-keyword">end</span>
</code></pre>
</li>
<li class="task-list-item">
<p><input type="checkbox" id="cbx_15" disabled="true"><label for="cbx_15"> Du kan nå starte datamaskinen på nytt igjen med <code>reboot</code>. Nå har du
en datamaskin som bare spør om passord hele tiden!</label></p>
<p>Vær litt forsiktig med dette siden det ikke er noen enkel måte å
få datamaskinen til å gjøre noe annet enn å spørre om passord! Men
det du lærer i de to neste stegene kan være nyttig.</p>
</li>
</ul>
</section>
</section>
<section class="activity" id="steg-4-bruk-av-diskettstasjoner">
<h1 class="activity" id="steg-4-bruk-av-diskettstasjoner">Steg 4: Bruk av diskettstasjoner</h1>
<p>Vi skal nå se hvordan vi kan bruke disketter og diskettstasjoner til å
flytte filer mellom forskjellige datamaskiner.</p>
<p><figure><img src="diskettstasjon.png" alt=""></figure></p>
<section class="check" id="sjekkliste-5">
<h2 class="check" id="sjekkliste-5">Sjekkliste</h2>
<ul class="task-list">
<li class="task-list-item">
<p><input type="checkbox" id="cbx_16" disabled="true"><label for="cbx_16"> Lag en <strong>Disk Drive</strong> (diskettstasjon) og plasser den inntil
datamaskinen din. Hent også en <strong>Floppy Disk</strong> (diskett) fra
inventory'et ditt (du kan velge hvilken farge som helst).</label></p>
</li>
<li class="task-list-item">
<p><input type="checkbox" id="cbx_17" disabled="true"><label for="cbx_17"> Åpne diskettstasjonen ved å høyre-klikke på den. Sett inn disketten
ved å flytte den opp til den ledige slot'en øverst.</label></p>
</li>
<li class="task-list-item">
<p><input type="checkbox" id="cbx_18" disabled="true"><label for="cbx_18"> Start datamaskinen din ved å høyre-klikke på den. Skriv <code>dir</code>. Du
vil se at det nå finnes en ny katalog som heter <strong>disk</strong>. Dette er
disketten vi nettopp satte inn.</label></p>
</li>
<li class="task-list-item">
<p><input type="checkbox" id="cbx_19" disabled="true"><label for="cbx_19"> La oss lage et enkelt program. Skriv <code>edit navn</code> og skriv inn
følgende:</label></p>
<pre><code class="lua"><span class="hljs-built_in">print</span>(<span class="hljs-string">'Hva heter du?'</span>)
navn = <span class="hljs-built_in">read</span>()
<span class="hljs-built_in">print</span>(<span class="hljs-string">'Hei, '</span> .. navn)
</code></pre>
<p>Test at programmet virker ved å skrive <code>navn</code>.</p>
</li>
<li class="task-list-item">
<p><input type="checkbox" id="cbx_20" disabled="true"><label for="cbx_20"> Vi kan nå kopiere dette programmet over til disketten ved å skrive
<code>copy navn disk</code>.</label></p>
</li>
<li class="task-list-item">
<p><input type="checkbox" id="cbx_21" disabled="true"><label for="cbx_21"> Vi kan nå ta med oss dette programmet til en annen datamaskin:</label></p>
<p><strong>1</strong>: Steng datamaskinen.</p>
<p><strong>2</strong>: Åpne diskettstasjonen, og flytt disketten til inventory'et
ditt.</p>
<p><strong>3</strong>: Lag en ny datamaskin, også denne med en diskettstasjon
inntil seg.</p>
<p><strong>4</strong>: Sett disketten inn i den nye diskettstasjonen.</p>
<p><strong>5</strong>: Åpne den nye datamaskinen. Skriv <code>dir</code> og <code>dir disk</code> slik
at du ser at programmet ditt er flyttet til den nye datamaskinen
ved hjelp av disketten.</p>
</li>
<li class="task-list-item">
<p><input type="checkbox" id="cbx_22" disabled="true"><label for="cbx_22"> Vi kan nå kopiere programmet fra disketten til denne nye
datamaskinen slik at vi kan ta med disketten videre og likevel bruke
programmet. For å kopiere filen kan du skrive <code>copy disk/navn .</code>.
Legg merke til at det skal være et <code>.</code> på slutten. Dette er et
spesielt katalognavn som alltid betyr <em>denne katalogen</em>. Skriv
tilslutt <code>dir</code> og <code>navn</code> for å bekrefte at programmet har blitt
kopiert.</label></p>
</li>
</ul>
<section class="protip" id="hva-er-en-diskett">
<h3 class="protip" id="hva-er-en-diskett">Hva er en diskett?</h3>
<p>Disketter var en vanlig måte å lagre programmer og filer på fra de ble
introdusert på 1970-tallet og fram til tidlig 2000-tall. Disketter var
også den vanligste måten å overføre filer mellom forskjellige
datamaskiner på. I nyere tid har internett, samt USB minnepenner og
eksterne harddisker overtatt for diskettenes bruksområder.</p>
<p>Morsomt nok, lever likevel diskettene videre som det mest vanlige
symbolet for å lagre filer i forskjellige programmer.</p>
</section>
</section>
</section>
<section class="activity" id="steg-5-skrive-kode-utenfor-computercraft">
<h1 class="activity" id="steg-5-skrive-kode-utenfor-computercraft">Steg 5: Skrive kode utenfor ComputerCraft</h1>
<p>Vi kan også se på og endre programmene våre utenfor Minecraft og
ComputerCraft. Dette kan være nyttig på flere måter.</p>
<p><strong>1</strong>: Om vi ved et uhell ødelegger en datamaskin kan vi hente tilbake
programmene på den datamaskinen, og kopiere de til en annen
datamaskin.</p>
<p><strong>2</strong>: Vi kan raskere kopiere filer mellom datamaskiner enn om vi
bruker disketter som vi lærte i forrige steg.</p>
<p><strong>3</strong>: Programmet <code>edit</code> som vi bruker til å skrive programmer er ikke
så lett å skrive i. Det er enklere å bruke for eksempel Notepad eller
andre tekstprogrammer vi har installert.</p>
<p>Som du kanskje vet blir omtrent alle data i Minecraft lagret i en
<em>Minecraft</em>-katalog på datamaskinen din. For å finne denne kan du
gjøre følgende (utenfor Minecraft):</p>
<p><strong>Windows</strong>: Under Windows finner du <em>Minecraft</em>-katalogen under
<code>%appdata%\.minecraft</code>. Søk etter <code>%appdata%</code> i en utforsker eller i
kjør-feltet etter å ha klikket start-knappen.</p>
<p><strong>Mac OS X</strong>: Under Mac ligger <em>Minecraft</em>-katalogen i
<code>Library/Application Support/minecraft/</code> under hjemmekatalogen din. På
norsk heter <code>Library</code> <code>Bibliotek</code>.</p>
<p><strong>Linux</strong>: På Linux finner du <em>Minecraft</em>-katalogen som en skjult
katalog <code>.minecraft</code> rett under hjemmekatalogen din.</p>
<p>Finn <em>Minecraft</em>-katalogen din i en filutforsker. Gå videre til
katalogen <code>saves</code>, deretter velger du navnet på den verden du spiller
nå, og til slutt katalogen <code>computer</code>. Denne katalogen inneholder
flere kataloger som bare har et tall som navn. Disse katalogene
representerer de forskjellige datamaskinene i spillet ditt. Du vil
også se en katalog som heter disk, som også har nummererte kataloger
inne i seg. Disse representerer diskettene i spillet ditt.</p>
<p><figure><img src="tekstprogram.png" alt=""></figure></p>
<section class="check" id="sjekkliste-6">
<h2 class="check" id="sjekkliste-6">Sjekkliste</h2>
<ul class="task-list">
<li class="task-list-item">
<p><input type="checkbox" id="cbx_23" disabled="true"><label for="cbx_23"> Gå tilbake til Minecraft-spillet ditt. Åpne en datamaskin hvor du
har lagret et program. Skriv <code>id</code> og trykk enter. Dette vil fortelle
deg hvilket nummer denne datamaskinen er.</label></p>
</li>
<li class="task-list-item">
<p><input type="checkbox" id="cbx_24" disabled="true"><label for="cbx_24"> I filutforskeren kan du nå finne katalogen som representerer denne
datamaskinen (se over). Åpne et av programmene i et tekstprogram som
for eksempel Notepad. Gjør en liten endring i programmet ditt.</label></p>
</li>
<li class="task-list-item">
<p><input type="checkbox" id="cbx_25" disabled="true"><label for="cbx_25"> Gå tilbake til Minecraft igjen. Åpne det samme programmet med
<code>edit</code>-kommandoen. Ser du endringen du nettopp gjorde?</label></p>
</li>
<li class="task-list-item">
<p><input type="checkbox" id="cbx_26" disabled="true"><label for="cbx_26"> I filutforskeren kan du også kopiere filer mellom forskjellige
datamaskiner. Prøv å kopiere programmet du nettopp endret til en
annen datamaskin. Finner du igjen dette programmet inne i Minecraft
også?</label></p>
</li>
</ul>
<section class="protip" id="flytt-en-datamaskin">
<h3 class="protip" id="flytt-en-datamaskin">Flytt en datamaskin</h3>
<p>Om du oppdager at du må flytte en datamaskin må du være litt
forsiktig, siden om du bare ødelegger en datamaskin og setter ut en ny
er alle programmene borte. Du kan da bruke metoden i denne seksjonen
for å kopiere programmene tilbake, men det finnes en bedre måte.</p>
<p>Med kommandoen <code>label</code> kan vi gi en datamaskin navn. Prøv for eksempel
å skriv <code>label set snakker</code>. Dette gir denne datamaskinen navnet
<strong>snakker</strong>, du kan gi maskinen akkurat det navnet du vil. Om du nå
ødelegger maskinen vil du se at du kan plukke den opp igjen, og at den
da legger seg i inventory'et ditt med navnet <strong>snakker</strong>. Om du nå
setter ut maskinen igjen vil du se at alle programmene du har skrevet
fortsatt finnes på maskinen.</p>
</section>
</section>
</section>
<section class="activity" id="steg-6-de-innebygde-programmene">
<h1 class="activity" id="steg-6-de-innebygde-programmene">Steg 6: De innebygde programmene</h1>
<p>Vi skal nå kikke raskt på katalogen <strong>rom</strong>. Dette er som nevnt
katalogen som inneholder de innebygde programmene på datamaskinen. Ved
hjelp av kommandoene vi har lært kan vi nå se hvordan disse
programmene er programmert, og til og med lage våre egne versjoner av
dem.</p>
<section class="check" id="sjekkliste-7">
<h2 class="check" id="sjekkliste-7">Sjekkliste</h2>
<ul class="task-list">
<li class="task-list-item">
<p><input type="checkbox" id="cbx_27" disabled="true"><label for="cbx_27"> Bruk <code>cd</code> kommandoen til å gå først til <strong>rom</strong>, deretter
<strong>programs</strong> og til slutt til <strong>fun</strong>-katalogen. Bruk gjerne <code>dir</code>
underveis for å se på hvilke andre filer og kataloger som finnes.</label></p>
</li>
<li class="task-list-item">
<p><input type="checkbox" id="cbx_28" disabled="true"><label for="cbx_28"> Denne <strong>fun</strong>-katalogen inneholder flere spill og programmer. La oss
se på <strong>hello</strong> som er det enkleste programmet. Dette er en variant
av <strong>heisann</strong> som vi skrev tidligere.</label></p>
<p>Prøv først å kjøre programmet ved å skrive <code>hello</code>. Teksten
<strong>Hello World!</strong> skrives til skjermen, ett tegn om gangen.</p>
</li>
<li class="task-list-item">
<p><input type="checkbox" id="cbx_29" disabled="true"><label for="cbx_29"> La oss se på koden til <strong>hello</strong>. Skriv <code>edit hello</code>. Du vil se det
følgende:</label></p>
<pre><code class="lua"><span class="hljs-keyword">if</span> term.isColour() <span class="hljs-keyword">then</span>
    term.setTextColour( <span class="hljs-number">2</span>^<span class="hljs-built_in">math</span>.<span class="hljs-built_in">random</span>(<span class="hljs-number">0</span>,<span class="hljs-number">15</span>) )
<span class="hljs-keyword">end</span>
textutils.slowPrint( <span class="hljs-string">"Hello World!"</span> )
term.setTextColour( colours.white )
</code></pre>
<p>Ser du hvilken kodelinje det er som har ansvaret for å skrive
teksten til skjermen?</p>
</li>
<li class="task-list-item">
<p><input type="checkbox" id="cbx_30" disabled="true"><label for="cbx_30"> Nå vil vi endre teksten <strong>Hello World!</strong> til noe annet. Men om du
prøver å bare endre på teksten vil du oppdage at det ikke går
an. Videre, om du trykker <code>Ctrl</code> vil du se at valget <code>Save</code> er
borte. Dette er fordi vi ser på en fil som ligger i <strong>rom</strong>, det
skrivebeskyttede minnet.</label></p>
</li>
<li class="task-list-item">
<p><input type="checkbox" id="cbx_31" disabled="true"><label for="cbx_31"> Hvis vi vil lage vår egen versjon av <strong>hello</strong> må vi først kopiere
filen ut av <strong>rom</strong>. Skriv <code>copy hello ../../../</code>. Den litt mystiske
rekken av <code>..</code> og <code>/</code> betyr at vi kopierer filen tre nivåer
opp. Husk at <code>..</code> betydde at man går en katalog opp.</label></p>
</li>
<li class="task-list-item">
<p><input type="checkbox" id="cbx_32" disabled="true"><label for="cbx_32"> Nå vil vi flytte oss tilbake til utgangspunktet eller roten av
filsystemet. Skriv <code>cd ..</code> tre ganger. Om du nå skriver <code>dir</code> skal
du se filen <strong>hello</strong> i tillegg til <strong>rom</strong>.</label></p>
</li>
<li class="task-list-item">
<p><input type="checkbox" id="cbx_33" disabled="true"><label for="cbx_33"> Nå kan du skrive <code>edit hello</code> og endre teksten <strong>Hello World!</strong> til
noe annet, kanskje den kan si <strong>Hei</strong> og deretter navnet ditt? Lagre
og lukk filen, og skriv deretter <code>hello</code> for å se om du fikk det
til.</label></p>
</li>
</ul>
<section class="protip" id="resten-av-programmet">
<h3 class="protip" id="resten-av-programmet">Resten av programmet</h3>
<p>Vi har så langt bare brydd oss om linje 4 i <strong>hello</strong>-programmet.
Skjønner du hva de andre linjene gjør?</p>
<p>Ut fra kommandoene <code>term.isColour()</code> og <code>term.setTextColour()</code> kan vi
kanskje gjette på at de har noe med tekstfargen å gjøre? Faktisk sier
de første tre linjene at dersom programmet kjøres på datamaskin som
har farger så skal tekstfargen settes til en tilfeldig farge. Den
siste linjen setter tekstfargen tilbake til hvit.</p>
<p>Om du vil se hvordan dette virker kan du prøve å lage en <strong>Advanced
Computer</strong>, og kjøre programmet <code>hello</code> på den.</p>
</section>
<section class="challenge" id="prov-selv-4">
<h3 class="challenge" id="prov-selv-4">Prøv selv</h3>
<p>Prøv å se på noen av de andre programmene du kjenner til, som for
eksempel <code>cd</code>, <code>go</code> eller <code>refuel</code>. Du må kanskje lete litt i
katalogstrukturen for å finne dem. Disse programmene er litt mer
kompliserte enn de vi har laget så langt. Prøv likevel å se om du
skjønner hva deler av koden gjør. Finner du for eksempel kodelinjen
som bytter katalog i <code>cd</code> eller linjen som rapporterer fuelnivået i
<code>refuel</code>?</p>
</section>
</section>
</section>
<section class="activity" id="steg-7-andre-typer-datamaskiner">
<h1 class="activity" id="steg-7-andre-typer-datamaskiner">Steg 7: Andre typer datamaskiner</h1>
<p>Vi har så langt stort sett bare brukt vanlige datamaskiner,
<strong>Computer</strong>. Men om du ser i inventory'et ditt ser du at det finnes
flere andre typer datamaskiner, inkludert <strong>Advanced Computer</strong> og
<strong>Pocket Computer</strong>. Disse virker typisk ganske likt en vanlig
datamaskin, men har noen ekstra muligheter.</p>
<section class="check" id="sjekkliste-8">
<h2 class="check" id="sjekkliste-8">Sjekkliste</h2>
<ul class="task-list">
<li class="task-list-item">
<p><input type="checkbox" id="cbx_34" disabled="true"><label for="cbx_34"> Lag og start en <strong>Advanced Computer</strong>. De viktigste ekstra
mulighetene på denne typen datamaskin er at den kan vise farger og
du kan bruke musen.</label></p>
</li>
<li class="task-list-item">
<p><input type="checkbox" id="cbx_35" disabled="true"><label for="cbx_35"> La oss lage et enkelt tegneprogram. Skriv <code>edit tegne</code>, og skriv</label></p>
<pre><code class="lua">term.clear()

<span class="hljs-keyword">while</span> <span class="hljs-literal">true</span> <span class="hljs-keyword">do</span>
    <span class="hljs-keyword">local</span> hendelse, knapp, x, y = <span class="hljs-built_in">os</span>.pullEvent(<span class="hljs-string">'mouse_click'</span>)
    <span class="hljs-built_in">print</span>(<span class="hljs-string">'Du klikket '</span> .. knapp)
    <span class="hljs-built_in">print</span>(<span class="hljs-string">'Posisjon: x = '</span> .. x .. <span class="hljs-string">', y = '</span> .. y)
<span class="hljs-keyword">end</span>
</code></pre>
<p>Kjør programmet og prøv å klikk litt rundt omkring på skjermen.
Bruk både venstre og høyre museknapp. Skjønner du hvordan
museklikk-hendelser fungerer? Bruk <code>Ctrl-T</code> for å avslutte
programmet.</p>
</li>
<li class="task-list-item">
<p><input type="checkbox" id="cbx_36" disabled="true"><label for="cbx_36"> La oss legge til litt kode som tegner på skjermen når du
venstre-klikker. Vi kan også bruke høyre-klikk til å viske vekk det
som er tegnet. Endre koden til</label></p>
<pre><code class="lua">term.clear()

<span class="hljs-keyword">while</span> <span class="hljs-literal">true</span> <span class="hljs-keyword">do</span>
    <span class="hljs-keyword">local</span> hendelse, knapp, x, y = <span class="hljs-built_in">os</span>.pullEvent(<span class="hljs-string">'mouse_click'</span>)
    term.setCursorPos(x, y)                   <span class="hljs-comment">-- ny linje</span>

    <span class="hljs-keyword">if</span> knapp == <span class="hljs-number">1</span> <span class="hljs-keyword">then</span>                        <span class="hljs-comment">-- ny linje</span>
        <span class="hljs-built_in">print</span>(<span class="hljs-string">'#'</span>)                            <span class="hljs-comment">-- ny linje</span>
    <span class="hljs-keyword">end</span>                                       <span class="hljs-comment">-- ny linje</span>

    <span class="hljs-keyword">if</span> knapp == <span class="hljs-number">2</span> <span class="hljs-keyword">then</span>                        <span class="hljs-comment">-- ny linje</span>
        <span class="hljs-built_in">print</span>(<span class="hljs-string">' '</span>)                            <span class="hljs-comment">-- ny linje</span>
    <span class="hljs-keyword">end</span>                                       <span class="hljs-comment">-- ny linje</span>
<span class="hljs-keyword">end</span>
</code></pre>
</li>
</ul>
<section class="challenge" id="prov-selv-5">
<h3 class="challenge" id="prov-selv-5">Prøv selv</h3>
<p>Kan du legge til farger i tegneprogrammet? Se tilbake på
<code>hello</code>-programmet hvordan du kan bruke <code>term.setTextColour()</code> til å
endre farge. Kanskje du kan bruke talltastene til å endre farge?</p>
<p>Når du vil sjekke forskjellige typer hendelser, for eksempel både
museklikk og tastetrykk, er det best å bruke <code>os.pullEvent()</code> uten
navnet på en hendelse i parantes. Deretter kan du sjekke variabelen
<code>hendelse</code> for hvilken hendelse som faktisk skjedde.</p>
<p>Etterhvert som du tegner merker du at du må klikke hver gang du vil
tegne et punkt. Det ville vært bedre om man kunne bare klikket en
gang, og deretter dra musen rundt. Se på hendelsen <code>mouse_drag</code> og
prøv å forbedre programmet ditt.</p>
</section>
</section>
</section>
</div><div class="improve"><h3>Forbedre denne siden</h3><p>Funnet en feil? Kunne noe vært bedre? Hvis ja, vennligst gi oss tilbakemelding ved å lage en sak på Github eller fiks feilen selv om du kan. Vi er takknemlige for enhver tilbakemelding!</p><a href="https://github.com/kodeklubben/oppgaver/issues/new?title=Problem med ComputerCraft: Hendelser&amp;body=Oppgavens kildekode: https://github.com/kodeklubben/oppgaver/tree/master/src/computercraft/hendelser" class="issue">Rapporter et problem</a><a href="https://github.com/kodeklubben/oppgaver/tree/master/src/computercraft/hendelser" class="code">Vis koden og fiks selv</a></div></div><div class="col-xs-12"><div id="footer" class="clearfix"><div class="license"><p><strong>Lisens:</strong></p><a rel="license" href="http://creativecommons.org/licenses/by-sa/4.0/deed.no">CC BY-SA 4.0</a></div><div class="author"><p><strong>Forfatter</strong></p><p>Geir Arne Hjelle</p>
</div></div></div></div></div><div class="intro-question modal fade"><div class="modal-dialog"><div class="modal-content"><div class="modal-header"><button type="button" data-dismiss="modal" aria-label="Close" class="close"><span aria-hidden="true">&times;</span></button><h4 class="modal-title">Hei der!</h4></div><div class="modal-body"><p>Ser ut som dette er ditt første besøk, vil du ha en omvisning?</p></div><div class="modal-footer"><button class="btn btn-success">Ja!</button><button data-dismiss="modal" class="btn btn-danger">Nei takk</button></div></div></div></div><script src="../../assets/vendor.min.js"></script><script src="../../assets/script.min.js"></script></body></html>