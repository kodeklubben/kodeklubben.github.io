<html><head><meta charset="utf-8"/><meta name="viewport" content="width=device-width, initial-scale=1"/><title>Sprettende ball | Kodeklubben</title><link href="../../assets/style.min.css" rel="stylesheet"/><script type="text/javascript">// convert url relative to current file
// ex: python/index.html -> ../python/index.html
function relative(url) {
  var urlRoot = '../..';
  if (urlRoot !== '') {
    return urlRoot + '/' + url;
  }
  return url;
}</script></head><body><div class="container"><div class="row"><div class="col-xs-12"><div class="top-menu"><div class="navigation"><a href="../../index.html"><span aria-hidden="true" class="glyphicon glyphicon-home"></span><span>&nbsp;</span><span data-i18n="html=layout.home">Forside</span></a><span>&nbsp;/&nbsp;</span><a href="..">Processing</a></div><a data-i18n="title=layout.takeTour" title="Ta en omvisning på siden" data-placement="bottom" href="#" class="intro"><span class="icon"></span><span class="text">Intro</span></a><form class="search"><input type="text" data-i18n="placeholder=layout.search" placeholder="Søk" class="form-control"/></form></div></div><div class="search"><h1 data-i18n="html=layout.searchResults">Søkeresultat</h1><div class="results"></div></div><div class="col-xs-12"><header class="clearfix"><img src="../../assets/img/ccno_logo.png" class="logo hidden-xs"/><h1 class="title">Sprettende ball</h1><div class="lesson-icons"><div class="level"><img title="Level 1" src="../../assets/img/level1.png"/><span data-i18n="html=layout.levelNames.1">Introduksjon</span></div><a href=".." class="course"><img src="../logo-white.png"/><span>Processing</span></a><div class="pdf"><a href="/processing/sprettende_ball/sprettende_ball.pdf" data-i18n="title=layout.downloadPdf" title="Last ned PDF"><span class="icon"></span><span class="text">PDF</span></a></div></div></header></div><div class="col-xs-12"><div class="content"><section class="intro" id="introduksjon">
<h1 class="intro" id="introduksjon">Introduksjon:</h1>
<p>I denne modulen skal vi lære et programmeringsspråk som heter Processing. Det
ble laget for å gjøre programmering lett for designere og andre som ikke har
programmert før. Processing egner seg til å lage multimedieprogrammer, spill og
liknende. Mange liker Processing fordi det er raskt å lage programmer som
vanligvis krever mye arbeid.</p>
<p><figure><img src="sprettende_ball.gif" alt="" title="ball som spretter opp og ned"></figure></p>
</section>
<section class="activity" id="steg-1-vindu">
<h1 class="activity" id="steg-1-vindu">Steg 1: Vindu</h1>
<p>Nå skal vi begynne helt enkelt med å lage et vindu og fylle det med en
bakgrunnsfarge. Dette vil bli grunnlaget for nesten alle programmer
som du lager med Processing, så det er et fint sted å starte.</p>
<section class="check" id="sjekkliste">
<h2 class="check" id="sjekkliste">Sjekkliste</h2>
<ul>
<li>
<p>Start Processing og skriv dette:</p>
<pre><code class="processing"><span class="hljs-keyword">void</span> <span class="hljs-title">setup</span>() {
  <span class="hljs-built_in">size</span>(<span class="hljs-number">640</span>, <span class="hljs-number">480</span>);
}

<span class="hljs-keyword">void</span> <span class="hljs-title">draw</span>() {
  <span class="hljs-built_in">background</span>(<span class="hljs-number">0</span>);
}
</code></pre>
</li>
<li>
<p>Kjør programmet ved å trykke på pilen <img src="../play.png" alt="" title="spill av pil">.</p>
</li>
<li>
<p>Lagre programmet som Ball ved å velge <strong>File --&gt; Save</strong> i menyen.</p>
</li>
</ul>
<section class="protip" id="tips-hvordan-skrive-krollparenteser">
<h3 class="protip" id="tips-hvordan-skrive-krollparenteser">Tips: Hvordan skrive krøllparenteser { }</h3>
<p>Her er en oversikt over hvordan man skriver tegn som ofte brukes
i Processing og andre programmeringsspråk.</p>
<table>
<thead>
<tr>
<th style="text-align:center">Tegn</th>
<th>Windows/Linux</th>
<th>Mac</th>
</tr>
</thead>
<tbody>
<tr>
<td style="text-align:center">;</td>
<td>Shift + ,</td>
<td>Shift + ,</td>
</tr>
<tr>
<td style="text-align:center">&quot;</td>
<td>Shift + 2</td>
<td>Shift + 2</td>
</tr>
<tr>
<td style="text-align:center">'</td>
<td>' (til høyre for Æ)</td>
<td>' (til venstre for 1)</td>
</tr>
<tr>
<td style="text-align:center">|</td>
<td>| (til venstre for 1)</td>
<td>Alt + 7</td>
</tr>
<tr>
<td style="text-align:center">&amp;</td>
<td>Shift + 6</td>
<td>Shift + 6</td>
</tr>
<tr>
<td style="text-align:center">+</td>
<td>+ (til høyre for 0)</td>
<td>+ (til høyre for 0)</td>
</tr>
<tr>
<td style="text-align:center">-</td>
<td>- (til høyre for .)</td>
<td>- (til høyre for .)</td>
</tr>
<tr>
<td style="text-align:center">*</td>
<td>Shift + '</td>
<td>Shift + @ (til høyre for Æ)</td>
</tr>
<tr>
<td style="text-align:center">/</td>
<td>Shift + 7</td>
<td>Shift + 7</td>
</tr>
<tr>
<td style="text-align:center">[</td>
<td>Alt Gr + 8</td>
<td>Alt + 8</td>
</tr>
<tr>
<td style="text-align:center">]</td>
<td>Alt Gr + 9</td>
<td>Alt + 9</td>
</tr>
<tr>
<td style="text-align:center">{</td>
<td>Alt Gr + 7</td>
<td>Shift + Alt + 8</td>
</tr>
<tr>
<td style="text-align:center">}</td>
<td>Alt Gr + 0</td>
<td>Shift + Alt + 9</td>
</tr>
</tbody>
</table>
</section>
</section>
<section class="try" id="utforsking">
<h2 class="try" id="utforsking">Utforsking</h2>
<p>Hva skjer hvis du:</p>
<ul>
<li>Endrer <code>640</code> i <code>size(640, 480);</code>?</li>
<li>Endrer <code>480</code>?</li>
<li>Hva om du endrer <code>0</code> i <code>background(0);</code>?</li>
<li>Hva skjer hvis tallet er høyere enn <code>255</code>?</li>
<li>Hva skjer hvis tallet er negativt?</li>
<li>Før du går videre, fjern endringene du gjorde i utforskingen.</li>
</ul>
</section>
<section class="protip" id="forklaring-av-koden">
<h2 class="protip" id="forklaring-av-koden">Forklaring av koden</h2>
<p>Selv om du har utforsket <code>size(640, 480)</code> og <code>background(0)</code>, lurer du kanskje på
hva resten av koden gjør? Her er en forklaring:</p>
<ul>
<li>
<p><code>void setup() {</code> lager en <em>funksjon</em> som heter setup. Når <code>setup</code> blir kalt
kjøres koden mellom krøllparentesene <code>{ }</code>. Du lurer kanskje på hva en
funksjon er og hva det betyr å kalle den? En funksjon er <em>en
navngitt del med kode</em>. Den navngitte koden kan kjøres når man trenger det,
ved <em>å kalle den</em> slik som dette: <code>setup();</code>. <code>setup</code> er en spesiell
funksjon som alltid kjøres av Processing når du trykker på
<img src="../play.png" alt="">.</p>
<p>Noen funksjoner gir tilbake en verdi som resultat når de er ferdige. Typen
verdi som returneres står foran navnet på funksjonen. Vi finner <code>void</code>
foran <code>setup()</code> som betyr at funksjonene ikke gir noe tilbake. Hvis man
eksempelvis ønsket å gi tilbake et heltall, ville man skrevet <code>int navnetPaMinFunksjon() {</code>. <code>int</code> står for <em>integer</em>, som er heltall på
engelsk, altså 0, 1, 2, 3, -1, -2, -3, osv.</p>
</li>
<li>
<p><code>size(640, 480);</code> er et kall på funksjonen <code>size</code> som åpner et vindu med
bredde 640 <a href="https://no.wikipedia.org/wiki/Piksel">piksler</a> og høyde 480
piksler. Legg merke til at du sender verdier inn til size med å legge
verdiene mellom <code>( )</code>. <code>;</code> forteller at setningen er ferdig. Dette gjør det
mulig å ha flere setninger på samme linje (<code>size(1,2); background(3);</code>)
eller fordele en lang setning utover flere linjer.</p>
</li>
</ul>
<ul>
<li>
<p><code>}</code> på linje tre betyr at funksjonen <code>setup</code> er ferdig.</p>
</li>
<li>
<p><code>void draw() {</code> på linje 5 betyr at vi lager en funksjon som heter <code>draw</code>.
<code>draw</code> er spesiell, den blir kjørt om og om igjen så lenge programmet ditt
kjører.</p>
</li>
<li>
<p><code>background(0);</code> setter bakgrunnsfargen i vinduet. Tallet <code>0</code> betyr at
bakgrunnen skal være svart. Hvit har verdien <code>255</code>.  Tallene mellom 0-255 gir
forskjellige gråtoner. Senere skal vi se hvordan vi tegner farger.</p>
</li>
<li>
<p><code>}</code> på siste linje betyr at funksjonen <code>draw</code> er ferdig.</p>
</li>
</ul>
</section>
</section>
<section class="activity" id="steg-2-sirkel">
<h1 class="activity" id="steg-2-sirkel">Steg 2: Sirkel</h1>
<p>Siden denne oppgaven skal handle om en sprettende ball, er det på tide at vi
begynner å tegne. La oss tegne en sirkel midt i vinduet.</p>
<section class="check" id="sjekkliste-2">
<h2 class="check" id="sjekkliste-2">Sjekkliste</h2>
<ul>
<li>Endre <code>draw</code> til følgende uten å endre <code>setup</code>:<pre><code class="processing"><span class="hljs-keyword">void</span> <span class="hljs-title">draw</span>() {
  <span class="hljs-built_in">background</span>(<span class="hljs-number">0</span>);
  <span class="hljs-built_in">ellipse</span>(<span class="hljs-number">320</span>, <span class="hljs-number">240</span>, <span class="hljs-number">100</span>, <span class="hljs-number">100</span>);
}
</code></pre>
</li>
<li>Lagre med <strong>Ctrl+S</strong> og kjør programmet med <strong>Ctrl+R</strong>. Du skal
nå se en hvit sirkel midt i vinduet som i bildet under.</li>
</ul>
<p><figure><img src="sirkel1.png" alt="" title="En hvit sirkel på svart bakgrunn midt i et vindu"></figure></p>
<ul>
<li>
<p>Legg til en sirkel til og kjør programmet igjen:</p>
<pre><code class="processing"><span class="hljs-keyword">void</span> <span class="hljs-title">draw</span>() {
  <span class="hljs-built_in">background</span>(<span class="hljs-number">0</span>);
  <span class="hljs-built_in">ellipse</span>(<span class="hljs-number">320</span>, <span class="hljs-number">240</span>, <span class="hljs-number">100</span>, <span class="hljs-number">100</span>);
  <span class="hljs-built_in">ellipse</span>(<span class="hljs-number">0</span>, <span class="hljs-number">0</span>, <span class="hljs-number">200</span>, <span class="hljs-number">200</span>);
}
</code></pre>
</li>
<li>
<p>La oss legge til en siste sirkel og kjøre programmet enda en gang:</p>
<pre><code class="processing"><span class="hljs-keyword">void</span> <span class="hljs-title">draw</span>() {
  <span class="hljs-built_in">background</span>(<span class="hljs-number">0</span>);
  <span class="hljs-built_in">ellipse</span>(<span class="hljs-number">320</span>, <span class="hljs-number">240</span>, <span class="hljs-number">100</span>, <span class="hljs-number">100</span>);
  <span class="hljs-built_in">ellipse</span>(<span class="hljs-number">0</span>, <span class="hljs-number">0</span>, <span class="hljs-number">200</span>, <span class="hljs-number">200</span>);
  <span class="hljs-built_in">ellipse</span>(<span class="hljs-number">640</span>, <span class="hljs-number">480</span>, <span class="hljs-number">50</span>, <span class="hljs-number">50</span>);
}
</code></pre>
</li>
</ul>
<p><figure><img src="sirkel2.png" alt="" title="Tre hvite sirkler på svart bakgrunn: en stor øverst
til venstre, en middels stor midt i vinduet og en liten nederst til
høyre"></figure></p>
</section>
<section class="protip" id="forklaring-av-koden-2">
<h2 class="protip" id="forklaring-av-koden-2">Forklaring av koden</h2>
<p>Klarer du knekke koden for hvordan <code>ellipse</code> fungerer?</p>
<ul>
<li>Det første tallet bestemmer hvor langt til høyre i vinduet sirkelen skal tegnes opp.</li>
<li>Det andre tallet bestemmer hvor langt ned i vinduet den skal tegnes opp.</li>
<li>Det tredje tallet bestemmer hvor bred sirkelen skal være.</li>
<li>Det siste tallet bestemmer hvor høy sirkelen er.</li>
</ul>
<p>Det siste hørtes kanskje rart ut? En sirkel er jo like bred som den er
høy! En ellipse som er like høy som den er bred, er en sirkel, men
ellipser kan også være bredere enn de er høye, eller høyere enn de er
brede. Derfor heter funksjonen <code>ellipse</code> og ikke <code>circle</code>.</p>
<p><figure><img src="sirkel3.png" alt="" title="Tre hvite sirkler på svart bakgrunn med piler som
 viser X- og Y-aksen."></figure></p>
<p>I bildet ovenfor vises også området utenfor bilderammen og to piler <strong>X</strong> og
<strong>Y</strong>.</p>
<ul>
<li>Det første tallet i <code>ellipse</code> angir posisjon langs X-aksen, vist med
X-pilen.</li>
<li>Det andre tallet i <code>ellipse</code> angir posisjon lans Y-aksen, vist med
Y-pilen.</li>
</ul>
<p>Der pilene krysser hverandre har både X og Y verdien <code>0</code>. Pilene strekker seg til
kanten av vinduet med verdiene <code>640</code> for X og <code>480</code> for Y. Dette ble bestemt av
<code>size(640, 480)</code>.</p>
<p><strong>Tips:</strong> Man kan tegne opp ting utenfor bildet med negative tall eller
tall som er større enn de som ble brukt i <code>size</code>.</p>
</section>
</section>
<section class="activity" id="steg-3-variabler">
<h1 class="activity" id="steg-3-variabler">Steg 3: Variabler</h1>
<p>Til nå har vi brukt faste tall overalt. Dette fungerer ikke alltid bra. For
eksempel, hva skjer hvis vi endrer størrelsen på vinduet? Vil den første
sirkelen være i midten? Og hvordan kan vi få sirklene skal bevege på seg?</p>
<p>Dette løser vi ved hjelp av noe som heter <em>variabler</em>. En variabel er en verdi
som har blitt gitt et navn. Vi kan endre på verdien til variabelen, og det er
derfor det heter variabel: <em>verdien kan variere</em>.</p>
<section class="check" id="sjekkliste-3">
<h2 class="check" id="sjekkliste-3">Sjekkliste</h2>
<ul>
<li>
<p>La oss begynne med å endre størrelsen på vinduet i <code>setup</code>:</p>
<pre><code class="processing"><span class="hljs-keyword">void</span> <span class="hljs-title">setup</span>() {
  <span class="hljs-built_in">size</span>(<span class="hljs-number">800</span>, <span class="hljs-number">600</span>);
}
</code></pre>
<p>Legg merke til at to av sirkelene har &quot;flyttet&quot; på seg. De er ikke i midten
og høyre bunn av vinduet.</p>
<p><figure><img src="variabler1.png" alt="" title="De tre hvite sirklene er nå vist på en svart
   bilderamme som er større enn før."></figure></p>
</li>
<li>
<p>Vi skal nå ta i bruk to variabler som heter <code>width</code> og <code>height</code>, altså bredde
og høyde. Disse variablene får verdien til størrelsen på vinduet når <code>size</code>
kalles. Endre <code>draw</code> til å bruke <code>width</code> og <code>height</code>:</p>
<pre><code class="processing"><span class="hljs-keyword">void</span> <span class="hljs-title">draw</span>() {
  <span class="hljs-built_in">background</span>(<span class="hljs-number">0</span>);
  <span class="hljs-built_in">ellipse</span>(<span class="hljs-variable">width</span> / <span class="hljs-number">2</span>, <span class="hljs-variable">height</span> / <span class="hljs-number">2</span>, <span class="hljs-number">100</span>, <span class="hljs-number">100</span>);
  <span class="hljs-built_in">ellipse</span>(<span class="hljs-number">0</span>, <span class="hljs-number">0</span>, <span class="hljs-number">200</span>, <span class="hljs-number">200</span>);
  <span class="hljs-built_in">ellipse</span>(<span class="hljs-variable">width</span>, <span class="hljs-variable">height</span>, <span class="hljs-number">50</span>, <span class="hljs-number">50</span>);
}
</code></pre>
<p>Her har vi brukt regnestykkene <code>width / 2</code> og <code>height / 2</code> for å
tegne opp den første sirkelen. Skråstreken <code>/</code> betyr delt på,
altså gir <code>width / 2</code> halvparten av bredden. Hva gir <code>height / 2</code>?</p>
<p><strong>Tips:</strong> Vi kunne også brukt <code>width * 0.5</code> for å oppnå det samme, bredden
ganget med en halv. Noen ganger er det enklere med deling og andre ganger
ganging.</p>
</li>
<li>
<p>Lagre og kjør programmet, om du ikke har gjort det allerede.</p>
</li>
<li>
<p>La oss lage våre egne variabler, slik at vi kan få formene til å bevege
på seg:</p>
<pre><code class="processing"><span class="hljs-built_in">float</span> x;
<span class="hljs-built_in">float</span> y;

<span class="hljs-keyword">void</span> <span class="hljs-title">setup</span>() {
  <span class="hljs-built_in">size</span>(<span class="hljs-number">800</span>, <span class="hljs-number">600</span>);
  x = <span class="hljs-variable">width</span> / <span class="hljs-number">2</span>;
  y = <span class="hljs-variable">height</span> / <span class="hljs-number">2</span>;
}
</code></pre>
<p><code>float x;</code> og <code>float y;</code> lager to variabler med navn <code>x</code> og <code>y</code>. Typen av
variablene er <code>float</code>, altså desimal eller flyttall. Inne i <code>setup</code> gir vi
variablene verdier, som er de samme regnestykkene som vi brukte tidligere.</p>
</li>
<li>
<p>Det er ikke nok å bare ha variabler, vi må bruke dem også. Endre <code>draw</code> til å
bruke <code>x</code> og <code>y</code>:</p>
<pre><code class="processing"><span class="hljs-keyword">void</span> <span class="hljs-title">draw</span>() {
  x = x + <span class="hljs-number">1</span>;

  <span class="hljs-built_in">background</span>(<span class="hljs-number">0</span>);
  <span class="hljs-built_in">ellipse</span>(x, y, <span class="hljs-number">100</span>, <span class="hljs-number">100</span>);
  <span class="hljs-built_in">ellipse</span>(<span class="hljs-number">0</span>, <span class="hljs-number">0</span>, <span class="hljs-number">200</span>, <span class="hljs-number">200</span>);
  <span class="hljs-built_in">ellipse</span>(<span class="hljs-variable">width</span>, <span class="hljs-variable">height</span>, <span class="hljs-number">50</span>, <span class="hljs-number">50</span>);
}
</code></pre>
<p>Den første sirkelen bruker nå <code>x</code> og <code>y</code> som posisjon. I tillegg la vi til
linjen <code>x = x + 1;</code> som sier at <code>x</code> skal øke med <code>1</code> for hver gang <code>draw</code>
kjøres. Hva vil skje med den ene sirkelen når programmes kjøres?</p>
</li>
<li>
<p>Lagre og kjør programmet, om du ikke har gjort det allerede.</p>
</li>
</ul>
<section class="protip" id="tips-lagre-som">
<h3 class="protip" id="tips-lagre-som">Tips: Lagre som</h3>
<p>Hvis du ikke vil miste de forskjellige stegene i denne oppgaven kan du bruke
<em>Save as</em> (<em>Lagre som</em>) istedenfor <em>Save</em> (<em>Lagre</em>). Du finner dette under
<strong>File -&gt; Save as</strong> ved å trykke <strong>Ctrl + Shift + S</strong>. Lagre programmet med et
annet navn slik at du beholder de forskjellige variantene.</p>
</section>
</section>
<section class="try" id="utforsking-2">
<h2 class="try" id="utforsking-2">Utforsking</h2>
<p>Kan du endre <code>x</code> og <code>y</code> inni <code>draw</code> slik at sirkelen beveger seg:</p>
<ul>
<li>Mot venstre istedenfor høyre?</li>
<li>Opp istedenfor sidelengs?</li>
<li>Ned istedenfor for opp?</li>
<li>På skrå?</li>
</ul>
</section>
</section>
<section class="activity" id="steg-4-sprette-i-veggen">
<h1 class="activity" id="steg-4-sprette-i-veggen">Steg 4: Sprette i veggen</h1>
<p>Det er kjedelig når sirkelen forsvinner ut av vinduet hele tiden. Vi skal nå få
sirkelen til å snu når den treffer kanten av vinduet, slik en ball spretter
tilbake hvis den kastes i en vegg.</p>
<section class="check" id="sjekkliste-4">
<h2 class="check" id="sjekkliste-4">Sjekkliste</h2>
<ul>
<li>
<p>Vi trenger et par nye variabler for å styre retningen til
sirkelen. Legg til variablene <code>xFart</code> og <code>yFart</code> før <code>setup</code>:</p>
<pre><code class="processing"><span class="hljs-built_in">float</span> xFart = <span class="hljs-number">1.5</span>;
<span class="hljs-built_in">float</span> yFart = <span class="hljs-number">2</span>;
</code></pre>
<p>Variablene har type <code>float</code>, altså flyttall eller desimaltall. Eksempelvis
<code>1.1</code>, <code>3.14</code>, <code>-2.01</code>, osv.  Variablene skal styre farten og retningen til
sirkelen. I Processing, og i de fleste programmeringsspråk, bruker vi
punktum istedenfor komma på desimaltall. Dette er fordi punktum er det som
brukes i engelsk.</p>
<p><strong>Notis:</strong> La du merke til at variablene ble gitt verdier med en gang,
mens vi tidligere ga dem verdier inni <code>setup</code>? Grunnen til dette er at <code>width</code>
og <code>height</code> kan ikke brukes før <code>size</code> er kjørt, så vi kunne ikke gi <code>x</code>
og <code>y</code> verdier med en gang.</p>
</li>
<li>
<p>Legg til koden under i <code>draw</code> for å få ballen til å snu. Merk at vi endrer
setningen hvor vi øker <code>x</code> og fjerner to av sirklene.</p>
<pre><code class="processing"><span class="hljs-keyword">void</span> <span class="hljs-title">draw</span>() {
  x = x + xFart;
  y = y + yFart;

  <span class="hljs-keyword">if</span> (x &lt; <span class="hljs-number">50</span>) {
    xFart = -xFart;
  }

  <span class="hljs-keyword">if</span> (x &gt; <span class="hljs-variable">width</span> - <span class="hljs-number">50</span>) {
    xFart = -xFart;
  }

  <span class="hljs-keyword">if</span> (y &lt; <span class="hljs-number">50</span>) {
    yFart = -yFart;
  }

  <span class="hljs-keyword">if</span> (y &gt; <span class="hljs-variable">height</span> - <span class="hljs-number">50</span>) {
    yFart = -yFart;
  }

  <span class="hljs-built_in">background</span>(<span class="hljs-number">0</span>);
  <span class="hljs-built_in">ellipse</span>(x, y, <span class="hljs-number">100</span>, <span class="hljs-number">100</span>);
}
</code></pre>
</li>
<li>
<p>Lagre og kjør programmet.</p>
</li>
</ul>
<section class="protip" id="forklaring">
<h3 class="protip" id="forklaring">Forklaring</h3>
<p>I <code>draw</code> ser vi en del nytt som du ikke har sett før.</p>
<ul>
<li>
<p><code>if (x &lt; 50)</code>, <em>hvis x er under 50</em>, lar oss kjøre <code>xFart = -xFart;</code> kun
dersom x er under 50. Hva betyr de andre <code>if</code>-setningene?</p>
</li>
<li>
<p><code>xFart = -xFart;</code> endrer fortegnet på farten. Dersom farten er positiv (+),
vil den endres til å bli negativ (+ - = -). Dersom farten er negativ får vi to
minus, som er positiv (- - = +).</p>
</li>
</ul>
</section>
</section>
<section class="try" id="utfordringer">
<h2 class="try" id="utfordringer">Utfordringer</h2>
<ul>
<li>
<p>Kan du kombinere to og to av <code>if</code>-setningene ved å bruke <code>||</code>?  <code>||</code> betyr
eller. Her er et eksempel: <code>if (x &lt; 1 || x &gt; 10)</code>, hvis x er under 1 <em>eller</em>
x er over 10.</p>
</li>
<li>
<p>Kan du få ballen til å sprette sideleng som dette?</p>
<p><figure><img src="sidelengs_ball.gif" alt="" title="ball som spretter sidelengs"></figure></p>
</li>
<li>
<p>Kan du få ballen til å endre form samtidig?</p>
<p><figure><img src="rar_ball.gif" alt="" title="ball som endrer form etter posisjon"></figure></p>
</li>
<li>
<p>Kan du få ballen til å endre fart avhengig av posisjonen?</p>
<p><figure><img src="sprettende_ball.gif" alt="" title="ball som har større fart på bunn"></figure></p>
</li>
</ul>
</section>
</section>
</div><div class="improve"><h3>Forbedre denne siden</h3><p>Funnet en feil? Kunne noe vært bedre? Hvis ja, vennligst gi oss tilbakemelding ved å lage en sak på Github eller fiks feilen selv om du kan. Vi er takknemlige for enhver tilbakemelding!</p><a href="https://github.com/kodeklubben/oppgaver/issues/new?title=Processing: Sprettende ball&amp;body=Beskriv ditt problem..." class="issue">Rapporter et problem</a><a href="https://github.com/kodeklubben/oppgaver/tree/master/src/processing/sprettende_ball" class="code">Vis koden og fiks selv</a></div></div><div class="col-xs-12"><div id="footer" class="clearfix"><div class="license"><p><strong data-i18n="html=layout.license">Lisens</strong><strong>:</strong></p><a rel="license" data-i18n="href=layout.licenseUrl" href="http://creativecommons.org/licenses/by-sa/4.0/deed.no">CC BY-SA 4.0</a></div><div class="author"><p><strong data-i18n="html=layout.author">Forfatter</strong><strong>:</strong></p><p>Sigmund Hansen</p>
</div></div></div></div></div><div class="intro-question modal fade"><div class="modal-dialog"><div class="modal-content"><div class="modal-header"><button type="button" data-dismiss="modal" aria-label="Close" class="close"><span aria-hidden="true">&times;</span></button><h4 data-i18n="html=layout.greeting" class="modal-title">Hei der!</h4></div><div class="modal-body"><p data-i18n="html=layout.askTour">Ser ut som dette er ditt første besøk, vil du ha en omvisning?</p></div><div class="modal-footer"><button data-i18n="html=layout.yes" class="btn btn-success">Ja!</button><button data-dismiss="modal" data-i18n="html=layout.no" class="btn btn-danger">Nei takk</button></div></div></div></div><script src="../../assets/vendor.min.js"></script><script src="../../assets/script.min.js"></script><script>(function(i,s,o,g,r,a,m){i['GoogleAnalyticsObject']=r;i[r]=i[r]||function(){
(i[r].q=i[r].q||[]).push(arguments)},i[r].l=1*new Date();a=s.createElement(o),
m=s.getElementsByTagName(o)[0];a.async=1;a.src=g;m.parentNode.insertBefore(a,m)
})(window,document,'script','//www.google-analytics.com/analytics.js','ga');
ga('create', 'UA-67775835-1', 'auto');
ga('send', 'pageview');</script></body></html>