<html><head><meta charset="utf-8"/><meta name="viewport" content="width=device-width, initial-scale=1"/><title>Enarmet banditt | Kodeklubben</title><link href="../../assets/style.min.css" rel="stylesheet"/><script type="text/javascript">// convert url relative to current file
// ex: python/index.html -> ../python/index.html
function relative(url) {
  var urlRoot = '../..';
  if (urlRoot !== '') {
    return urlRoot + '/' + url;
  }
  return url;
}</script></head><body><div class="container"><div class="row"><div class="col-xs-12"><div class="top-menu"><div class="navigation"><a href="../../index.html"><span aria-hidden="true" class="glyphicon glyphicon-home"></span><span>&nbsp;</span><span data-i18n="html=layout.home">Forside</span></a><span>&nbsp;/&nbsp;</span><a href="..">Scratch</a></div><a data-i18n="title=layout.takeTour" title="Ta en omvisning på siden" data-placement="bottom" href="#" class="intro"><span class="icon"></span><span class="text">Intro</span></a><form class="search"><input type="text" data-i18n="placeholder=layout.search" placeholder="Søk" class="form-control"/></form></div></div><div class="search"><h1 data-i18n="html=layout.searchResults">Søkeresultat</h1><div class="results"></div></div><div class="col-xs-12"><header class="clearfix"><img src="../../assets/img/ccuk_logo.png" class="logo hidden-xs"/><h1 class="title">Enarmet banditt</h1><div class="lesson-icons"><div class="level"><img title="Level 2" src="../../assets/img/level2.png"/><span data-i18n="html=layout.levelNames.2">Nybegynner</span></div><a href=".." class="course"><img src="../logo-white.png"/><span>Scratch</span></a><div class="pdf"><a href="/scratch/enarmet_banditt/enarmet_banditt.pdf" data-i18n="title=layout.downloadPdf" title="Last ned PDF"><span class="icon"></span><span class="text">PDF</span></a></div><div class="readme"><a href="README.html"><span class="icon"></span><span data-i18n="html=layout.teacherNotes" class="text">Lærerveiledning</span></a></div></div></header></div><div class="col-xs-12"><div class="content"><section class="intro" id="introduksjon">
<h1 class="intro" id="introduksjon">Introduksjon</h1>
<p>Dette er et spill med tre figurer som endrer utseende. Din oppgave er
å stoppe figurene én etter én, slik at alle tre blir like.</p>
<p><figure><img src="enarmet_banditt.png" alt=""></figure></p>
</section>
<section class="activity" id="steg-1-lag-en-figur-som-bytter-drakt">
<h1 class="activity" id="steg-1-lag-en-figur-som-bytter-drakt">Steg 1: Lag en figur som bytter drakt</h1>
<p><em>La oss importere de bildene vi trenger for spillet.</em></p>
<section class="check" id="sjekkliste">
<h2 class="check" id="sjekkliste">Sjekkliste</h2>
<ul>
<li>
<p>Start et nytt Scratch-prosjekt. <strong>Slett katten</strong> ved å høyreklikke
og velge <code>slett</code>.</p>
</li>
<li>
<p>Importer <strong>en ny figur</strong>,
<img src="../bilder/hent-fra-bibliotek.png" alt="Velg figur fra biblioteket">. Velg
den figuren du vil.</p>
</li>
<li>
<p>Gå til <code class="blocklightgrey">Drakter</code>, og importer to ekstra drakter fra
biblioteket, slik at figuren har tre drakter til sammen. Det er bra
om draktene er ganske forskjellige.</p>
</li>
</ul>
</section>
</section>
<section class="activity" id="steg-2-fa-figuren-til-a-rullere">
<h1 class="activity" id="steg-2-fa-figuren-til-a-rullere">Steg 2: Få figuren til å rullere</h1>
<p><em>Nå som figuren har noen drakter, ønsker vi at den skal veksle mellom
dem.</em></p>
<section class="check" id="sjekkliste-2">
<h2 class="check" id="sjekkliste-2">Sjekkliste</h2>
<ul>
<li>
<p>Klikk på <code>Skript</code>-fanen,</p>
</li>
<li>
<p>Legg til dette skriptet:</p>
<pre><code class="blocks">Når grønt flagg klikkes
for alltid
    neste drakt
    vent (0.5) sekunder
slutt
</code></pre>
</li>
<li>
<p>Tilpass tiden i <code class="blockcontrol">vent</code>-klossen til figuren endrer
drakt i et passende tempo. Hva tror du ville skjedd om vi ikke hadde
med <code class="blockcontrol">vent</code>-klossen?</p>
</li>
</ul>
</section>
<section class="flag" id="test-prosjektet">
<h2 class="flag" id="test-prosjektet">Test Prosjektet</h2>
<p><strong>Klikk på det grønne flagget.</strong></p>
<ul>
<li>Endrer figuren drakt i et fornuftig tempo?</li>
</ul>
</section>
<section class="try" id="ting-a-prove">
<h2 class="try" id="ting-a-prove">Ting å prøve</h2>
<p>Tilpass tiden i <code class="blockcontrol">vent</code>-klossen. Hvilke tall gjør spillet
for vanskelig eller for lett?</p>
</section>
</section>
<section class="activity" id="steg-3-frys-ruletten">
<h1 class="activity" id="steg-3-frys-ruletten">Steg 3: Frys ruletten!</h1>
<p><em>Nå skal vi se hvordan vi kan få draktene til å stoppe når vi klikker
på figuren.</em></p>
<section class="check" id="sjekkliste-3">
<h2 class="check" id="sjekkliste-3">Sjekkliste</h2>
<p>Bra! Vi kan få draktene til å bytte i det uendelige, men hvordan får
vi de til å stoppe når vi klikker på de?  En måte å gjøre dette på er
ved å bruke en variabel som setter statusen til figuren. Dette vil vi
se at er praktisk også senere.</p>
<ul>
<li>
<p>Klikk på <code class="blockdata">Data</code> og <code>Lag en variabel</code>.  Kall variabelen
<code class="blockdata">stoppet</code> og huk av for <code>For denne figuren</code>. Fjern
avhukingen foran variabelen slik at den ikke vises på scenen.</p>
</li>
<li>
<p>På starten av spillet vil ikke figuren ha blitt klikket så da setter
vi variabelen til <code>0</code>.</p>
<pre><code class="blocks">når grønt flagg klikkes
sett [stoppet v] til [0]
for alltid
    neste drakt
    vent (0.5) sekunder
slutt
</code></pre>
</li>
<li>
<p>Nå vil vi sette variabelen <code class="blockdata">stoppet</code> til <code>1</code> når noen
klikker på figuren.</p>
<pre><code class="blocks">når denne figuren klikkes
sett [stoppet v] til [1]
</code></pre>
</li>
<li>
<p>Til slutt må vi få figuren til å slutte å forandre drakt når
variabelen <code class="blockdata">stoppet</code> blir <code>1</code>. Legg til en
<code class="blockcontrol">hvis</code>-løkke og bruk en <code class="blockoperators">_ = _</code>
operator-kloss for å sjekke om <code class="blockdata">stoppet</code> fremdeles er
<code>0</code>.</p>
<pre><code class="blocks">når grønt flagg klikkes
sett [stoppet v] til [0]
for alltid
    hvis &lt;(stoppet) = [0]&gt;
        neste drakt
        vent (0.5) sekunder
    slutt
slutt
</code></pre>
</li>
</ul>
</section>
<section class="flag" id="test-prosjektet-2">
<h2 class="flag" id="test-prosjektet-2">Test prosjektet</h2>
<p><strong>Klikk på det grønne flagget.</strong></p>
<ul>
<li>
<p>Endres drakten før du klikker på den?</p>
</li>
<li>
<p>Stopper den når du klikker på den?</p>
</li>
</ul>
<p><strong>Start skriptet en gang til ved å klikke på det grønne flagget igjen.</strong></p>
<ul>
<li>
<p>Stopper figuren når du setter musepekeren over den uten å klikke?</p>
</li>
<li>
<p>Stopper den når du klikker andre steder på scenen eller andre steder
i Scratch?</p>
</li>
</ul>
</section>
</section>
<section class="activity" id="steg-4-lag-de-andre-figurene">
<h1 class="activity" id="steg-4-lag-de-andre-figurene">Steg 4: Lag de andre figurene</h1>
<p><em>Nå trenger vi to figurer til for å gjøre spillet komplett!</em></p>
<section class="check" id="sjekkliste-4">
<h2 class="check" id="sjekkliste-4">Sjekkliste</h2>
<ul>
<li>
<p><strong>Dupliser figuren din</strong> ved å høyreklikke på den og velge <code>lag en kopi</code>.</p>
</li>
<li>
<p>Lag en kopi til slik at du har tre figurer på skjermen. Vi har kalt
våre figurer <code>Figur1</code>, <code>Figur2</code> og <code>Figur3</code>.</p>
</li>
<li>
<p>Flytt figurene slik at de er en linje. Gjør dem mindre med
krympeknappen, <img src="../bilder/krymp.png" alt="krymp">, hvis det trengs.</p>
</li>
</ul>
</section>
<section class="flag" id="test-prosjektet-3">
<h2 class="flag" id="test-prosjektet-3">Test prosjektet</h2>
<p><strong>Klikk på det grønne flagget.</strong></p>
<ul>
<li>Alle figurene skal nå forandre seg. Prøv å stoppe dem, én etter én!</li>
</ul>
</section>
</section>
<section class="activity" id="steg-5-start-hver-figur-med-en-tilfeldig-drakt">
<h1 class="activity" id="steg-5-start-hver-figur-med-en-tilfeldig-drakt">Steg 5: Start hver figur med en tilfeldig drakt</h1>
<p><em>La oss få figurene til å skifte til en tilfeldig drakt når det grønne
flagget klikkes.</em></p>
<p>Når du starter spillet vil du se at alle figurene skifter drakt
samtidig.  Spillet vil bli morsommere (og vanskeligere) dersom de
endres litt mer uforutsigbart.</p>
<section class="check" id="sjekkliste-5">
<h2 class="check" id="sjekkliste-5">Sjekkliste</h2>
<ul>
<li>
<p>Hvis du ser under <code class="blocklightgrey">Drakter</code>-fanen til en figur vil
du se at hver drakt har et nummer.  Du kan spesifisere hvilken drakt
figuren skal ha ved å bruke enten navnet eller nummeret.</p>
</li>
<li>
<p>For å få figuren til å starte med en tilfeldig drakt, la oss legge
til en <code class="blocklooks">bytt drakt til</code>-kloss med <code class="blockoperators">tilfeldig tall fra 1 til 3</code> for å velge draktnummer.</p>
</li>
<li>
<p>Vi kan også bruke den samme klossen i <code class="blockcontrol">for alltid</code>-løkken slik at figuren skifter til en ulik
drakt hver gang den forandres.</p>
<pre><code class="blocks">når grønt flagg klikkes
sett [stoppet v] til [0]
bytt drakt til (tilfeldig tall fra (1) til (3))
for alltid
    hvis &lt;(stoppet) = [0]&gt;
        bytt drakt til (tilfeldig tall fra (1) til (3))
        vent (0.5) sekunder
    slutt
slutt
</code></pre>
</li>
<li>
<p>Gjør det samme for hver av de andre figurene.</p>
</li>
</ul>
</section>
<section class="flag" id="test-prosjektet-4">
<h2 class="flag" id="test-prosjektet-4">Test prosjektet</h2>
<p><strong>Klikk på det grønne flagget.</strong></p>
<ul>
<li>
<p>Alle figurene skal nå skifte drakter i tilfeldig rekkefølge.</p>
</li>
<li>
<p>Hvordan må vi forandre skriptet dersom vi legger til en annen drakt?</p>
</li>
</ul>
</section>
<section class="try" id="ting-a-prove-2">
<h2 class="try" id="ting-a-prove-2">Ting å prøve</h2>
<p><strong>Gjør spillet vanskeligere!</strong></p>
<p>Se om du klarer å endre vanskelighetsgraden på et eller annet vis. Å
få draktene til å rullere raskere er enkelt. Prøv å gjøre noe litt mer
oppfinnsomt. Noen muligheter du kan tenke på er:</p>
<ul>
<li>
<p>Endre antall drakter hver figur har.</p>
</li>
<li>
<p>Gi noen av figurene helt forskjellige drakter.</p>
</li>
<li>
<p>Bruk forskjellige tider mellom hvert draktbytte.</p>
</li>
</ul>
<p><strong>Lek og kom opp meg egne idéer!</strong></p>
<p>Hver gang du endrer noe, tenk på om det vil gjøre spillet lettere
eller vanskeligere. Er spillet for lett eller for vanskelig? Hvordan
kan du justere det slik at det blir akkurat passe?</p>
</section>
</section>
<section class="activity" id="steg-6-vis-en-melding-nar-spillet-er-over">
<h1 class="activity" id="steg-6-vis-en-melding-nar-spillet-er-over">Steg 6: Vis en melding når spillet er over</h1>
<p><em>La oss vise en <code>Spillet er slutt</code>-melding når spillet er over.</em></p>
<section class="check" id="sjekkliste-6">
<h2 class="check" id="sjekkliste-6">Sjekkliste</h2>
<p>La oss først hente en ny bakgrunn som vi viser når spillet er over.</p>
<ul>
<li>
<p>Klikk på scenen og deretter på <code class="blocklightgrey">Bakgrunner</code>-fanen.
Forandre navnet på den eksisterende bakgrunnen til <code>Spill</code>.</p>
</li>
<li>
<p>Lag en kopi av bakgrunnen og legg til en tekst som sier <code>Spillet er slutt!</code>. Du kan forandre størrelsen på teksten ved å klikke på den
og dra i hjørnene. Kall bakgrunnen <code>Slutt</code>.</p>
</li>
<li>
<p>Klikk på <code>Skript</code>-fanen for scenen og pass på at du bytter til
<code>Spill</code>-bakgrunnen når spillet starter.</p>
</li>
<li>
<p>Hvordan kan vi sjekke om alle figurene har stoppet? Husk at vi
brukte <code class="blockdata">stoppet</code>-variabelene for å sjekke om figurene
hadde blitt klikket på. La oss sjekke
<code class="blockdata">stoppet</code>-variabelen for <code>Figur3</code> for å se om den er
klikket. For å gjøre dette bruker vi en <code class="blocksensing">x-posisjon av Figur3</code>-kloss fra <code class="blocksensing">Sansning</code>, men hvor
vi bytter ut <code>x-posisjon</code> med <code>stoppet</code>.</p>
<pre><code class="blocks">når grønt flagg klikkes
bytt bakgrunn til [Spill v]
vent til &lt;([stoppet v] av [Figur3 v])  = [1]&gt;
bytt bakgrunn til [Slutt v]
</code></pre>
</li>
</ul>
</section>
<section class="flag" id="test-prosjektet-5">
<h2 class="flag" id="test-prosjektet-5">Test prosjektet</h2>
<p><strong>Klikk på det grønne flagget.</strong></p>
<ul>
<li>
<p>Vises <code>Spillet er slutt</code>-meldingen når du klikker på <code>Figur3</code>?</p>
</li>
<li>
<p>Hva skjer dersom du stopper <code>Figur3</code> før du har klikket begge de
andre figurene?</p>
</li>
</ul>
<p>La oss forandre skriptet slik at det vil funke uansett hvilken
rekkefølge figurene stoppes i.</p>
</section>
<section class="check" id="sjekkliste-7">
<h2 class="check" id="sjekkliste-7">Sjekkliste</h2>
<ul>
<li>
<p>For å sjekke om <strong>alle tre</strong> figurene sine
<code class="blockdata">stoppet</code>-variabler er satt til <code>1</code>, kan vi bruke
<code class="blockoperators">og</code>-operatoren.  Dette er en komplisert kloss som
kan være litt trøblete å lage, så forsøk å gjøre ett steg av
gangen. Legg merke til at vi har satt sammen to
<code class="blockoperators">og</code>-klosser, tre <code class="blockoperators">_ = _</code>-operatorer og tre <code class="blocksensing">stoppet av Figur</code>-klosser.</p>
<pre><code class="blocks">når grønt flagg klikkes
bytt bakgrunn til [Spill v]
vent til &lt; &lt; &lt;([stoppet v] av [Figur1 v]) = [1]&gt; og &lt;([stoppet v] av [Figur2 v]) = [1]&gt; &gt; og &lt;([stoppet v] av [Figur3 v]) = [1]&gt; &gt;
bytt bakgrunn til [Slutt v]
</code></pre>
</li>
</ul>
</section>
<section class="flag" id="test-prosjektet-6">
<h2 class="flag" id="test-prosjektet-6">Test prosjektet</h2>
<p><strong>Klikk på det grønne flagget.</strong></p>
<ul>
<li>Vises <code>Spillet er slutt</code>-meldingen når alle tre figurene er stoppet,
uansett hvilken rekkefølge du klikket på dem?</li>
</ul>
</section>
</section>
<section class="activity" id="steg-7-fortell-spilleren-om-de-vant-eller-tapte">
<h1 class="activity" id="steg-7-fortell-spilleren-om-de-vant-eller-tapte">Steg 7. Fortell spilleren om de vant eller tapte.</h1>
<p><em>Målet med spillet er å klikke på figurene slik at de stopper når de
viser samme drakten. Det ville være praktisk å vise en melding som
forteller deg om du vant eller tapte.</em></p>
<section class="check" id="sjekkliste-8">
<h2 class="check" id="sjekkliste-8">Sjekkliste</h2>
<p>Vi har tidligere skrevet kode som sjekker om spillet er over, så alt
vi trenger å gjøre er å sjekke om spilleren har vunnet.</p>
<ul>
<li>
<p>Gå tilbake til bakgrunnene og lag en kopi av
<code>Slutt</code>-bakgrunnen. Skift navn på <code>Slutt</code> til <code>Vinner</code>. Gi kopien
navnet <code>Taper</code>.</p>
</li>
<li>
<p>Legg til teksten <code>Du vant!</code> på <code>Vinner</code>-bakgrunnen.</p>
</li>
<li>
<p>I <code>Taper</code>-bakgrunnen kan du skrive teksten <code>Du tapte!</code>.</p>
</li>
</ul>
<p>Nå trenger vi kode for å velge hvilken bakgrunn vi skal vise når
spillet er over.</p>
<ul>
<li>
<p>Vi kan bruke en <code class="blockcontrol">hvis ellers</code> kloss for å se om
brukeren har vunnet eller tapt ved å sammenligne <code>drakt nr.</code> (drakt
nummer). Vi bruker en kloss som ligner på <code class="blocksensing">x-posisjon av Figur</code>-klossen vi brukte tidligere.  Denne gangen,
istedet for å se på <code class="blockdata">stoppet</code>-variabelen, skal vi sjekke
<code>drakt nr.</code> og se om <code>Figur1</code> har samme drakt som <code>Figur2</code> og om
<code>Figur2</code> har samme drakt som <code>Figur3</code>.</p>
<pre><code class="blocks">når grønt flagg klikkes
bytt bakgrunn til [Spill v]
vent til &lt; &lt; &lt;([stoppet v] av [Figur1 v]) = [1]&gt; og &lt;([stoppet v] av [Figur2 v]) = [1]&gt; &gt; og &lt;([stoppet v] av [Figur3 v]) = [1]&gt; &gt;
hvis &lt;&lt;([drakt nr. v]  av [Figur1 v]) = ([drakt nr. v]  av [Figur2 v])&gt; og &lt;([drakt nr. v]  av [Figur2 v]) = ([drakt nr. v] av [Figur3 v])&gt;&gt;
    bytt bakgrunn til [Vinner v]
ellers
    bytt bakgrunn til [Taper v]
slutt
</code></pre>
</li>
</ul>
</section>
<section class="flag" id="test-prosjektet-7">
<h2 class="flag" id="test-prosjektet-7">Test prosjektet</h2>
<p><strong>Klikk på det grønne flagget.</strong></p>
<ul>
<li>
<p>Vises den riktige meldingen når spillet er over?</p>
</li>
<li>
<p>Hva skjer hvis draktnummerene ikke er like?</p>
</li>
</ul>
<p><strong>Veldig bra!</strong> Du har nå fullført spillet, men det er fremdeles ting
du kan gjøre med spillet ditt. Prøv deg på disse utfordringene!</p>
</section>
<section class="challenge" id="utfordring-gjor-spillet-enklere-og-vanskeligere-med-tiden">
<h2 class="challenge" id="utfordring-gjor-spillet-enklere-og-vanskeligere-med-tiden">Utfordring: Gjør spillet enklere og vanskeligere med tiden</h2>
<p>Alle er ikke like flinke til spillet. Hvordan kan du la
vanskelighetsgraden <strong>avhenge av spilleren?</strong></p>
<p>En måte å gjøre dette på er å <strong>endre hastigheten draktene forandres
på</strong>. Du kan bruke en variabel kalt <code class="blockdata">forsinkelse</code> for å gi
varigheten til hver figurs ventekloss.  Hvis spilleren vinner runden
kan forsinkelsen reduseres litt (for å gjøre spillet vanskeligere).
Hvis spilleren taper runden kan man øke forsinkelsen litt for å gjøre
spillet lettere.</p>
<p>Du må sikkert vurdere å bruke en annen måte å starte spillet på
istedet for å bruke <code class="blockgrey">når grønt flagg klikkes</code>.  Deretter
kan du lagre verdiene i variabler som huskes mellom rundene.</p>
</section>
<section class="save" id="lagre-prosjektet">
<h2 class="save" id="lagre-prosjektet">Lagre prosjektet</h2>
<p><strong>Godt gjort, du er ferdig! Nå kan du nyte spillet ditt!</strong></p>
<p>Ikke glem at du kan dele spillet med alle vennene og familien din ved
å klikke på <code>Legg ut</code> i topp-menyen!</p>
</section>
</section>
</div><div class="improve"><h3>Forbedre denne siden</h3><p>Funnet en feil? Kunne noe vært bedre? Hvis ja, vennligst gi oss tilbakemelding ved å lage en sak på Github eller fiks feilen selv om du kan. Vi er takknemlige for enhver tilbakemelding!</p><a href="https://github.com/kodeklubben/oppgaver/issues/new?title=Scratch: Enarmet banditt&amp;body=Beskriv ditt problem..." class="issue">Rapporter et problem</a><a href="https://github.com/kodeklubben/oppgaver/tree/master/src/scratch/enarmet_banditt" class="code">Vis koden og fiks selv</a></div></div><div class="col-xs-12"><div id="footer" class="clearfix"><div class="license"><p><strong data-i18n="html=layout.license">Lisens</strong><strong>:</strong></p><p><a href="https://github.com/CodeClub/scratch-curriculum/blob/master/LICENSE.md">Code Club World Limited Terms of Service</a></p>
</div><div class="author"><p><strong data-i18n="html=layout.author">Forfatter</strong><strong>:</strong></p><p>Oversatt fra <a href="//codeclub.org.uk">Code Club UK</a></p>
</div><div class="translator"><p><strong data-i18n="html=layout.translator">Oversetter</strong><strong>:</strong></p><p>Gudbrand Tandberg og Anne-Marit Gravem</p>
</div></div></div></div></div><div class="intro-question modal fade"><div class="modal-dialog"><div class="modal-content"><div class="modal-header"><button type="button" data-dismiss="modal" aria-label="Close" class="close"><span aria-hidden="true">&times;</span></button><h4 data-i18n="html=layout.greeting" class="modal-title">Hei der!</h4></div><div class="modal-body"><p data-i18n="html=layout.askTour">Ser ut som dette er ditt første besøk, vil du ha en omvisning?</p></div><div class="modal-footer"><button data-i18n="html=layout.yes" class="btn btn-success">Ja!</button><button data-dismiss="modal" data-i18n="html=layout.no" class="btn btn-danger">Nei takk</button></div></div></div></div><script src="../../assets/vendor.min.js"></script><script src="../../assets/script.min.js"></script><script>// bind shim for phantomJS
Function.prototype.bind = Function.prototype.bind || function (thisp) {
  var fn = this;
  var args = Array.prototype.slice.call(arguments, 1);
  return function () {
    return fn.apply(thisp, args);
  };
};
$(document).ready(function(){
  $('pre').has('code.blocks').addClass('blocks');
  scratchblocks.renderMatching('code.blocks', {
    languages: ['nb', 'en']
  });
  scratchblocks.renderMatching('code.b', {
    languages: ['nb', 'en'],
    inline: true
  });
});</script><script>(function(i,s,o,g,r,a,m){i['GoogleAnalyticsObject']=r;i[r]=i[r]||function(){
(i[r].q=i[r].q||[]).push(arguments)},i[r].l=1*new Date();a=s.createElement(o),
m=s.getElementsByTagName(o)[0];a.async=1;a.src=g;m.parentNode.insertBefore(a,m)
})(window,document,'script','//www.google-analytics.com/analytics.js','ga');
ga('create', 'UA-67775835-1', 'auto');
ga('send', 'pageview');</script></body></html>