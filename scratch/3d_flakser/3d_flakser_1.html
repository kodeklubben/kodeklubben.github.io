<html><head><meta charset="utf-8"/><meta name="viewport" content="width=device-width, initial-scale=1"/><title>3D-Flakser, Del 1 | Kodeklubben</title><link href="../../assets/style.min.css" rel="stylesheet"/><script type="text/javascript">// convert url relative to current file
// ex: python/index.html -> ../python/index.html
function relative(url) {
  var urlRoot = '../..';
  if (urlRoot !== '') {
    return urlRoot + '/' + url;
  }
  return url;
}</script></head><body><div class="container"><div class="row"><div class="col-xs-12"><div class="top-menu"><div class="navigation"><a href="../../index.html"><span aria-hidden="true" class="glyphicon glyphicon-home"></span><span>&nbsp;</span><span data-i18n="html=layout.home">Forside</span></a><span>&nbsp;/&nbsp;</span><a href="..">Scratch</a></div><a data-i18n="title=layout.takeTour" title="Ta en omvisning på siden" data-placement="bottom" href="#" class="intro"><span class="icon"></span><span class="text">Intro</span></a><form class="search"><input type="text" data-i18n="placeholder=layout.search" placeholder="Søk" class="form-control"/></form></div></div><div class="search"><h1 data-i18n="html=layout.searchResults">Søkeresultat</h1><div class="results"></div></div><div class="col-xs-12"><header class="clearfix"><img src="../../assets/img/ccno_logo.png" class="logo hidden-xs"/><h1 class="title">3D-Flakser, Del 1</h1><div class="lesson-icons"><div class="level"><img title="Level 4" src="../../assets/img/level4.png"/><span data-i18n="html=layout.levelNames.4">Ekspert</span></div><a href=".." class="course"><img src="../logo-white.png"/><span>Scratch</span></a><div class="pdf"><a href="/scratch/3d_flakser/3d_flakser_1.pdf" data-i18n="title=layout.downloadPdf" title="Last ned PDF"><span class="icon"></span><span class="text">PDF</span></a></div></div></header></div><div class="col-xs-12"><div class="content"><section class="intro" id="introduksjon">
<h1 class="intro" id="introduksjon">Introduksjon</h1>
<p>I dette prosjektet skal vi lage en versjon av Flaksefugl (som er en
kopi av Flappy Bird) i <em>tre dimensjoner</em>! Spillet går ut på at du
styrer en flyvende figur gjennom ringer som kommer mot deg. Du må
styre figuren opp og ned og side til side. Hovedutfordringen i dette
spillet er å få det til å virke som om ringene faktisk kommer mot
flakseren, og så forsvinner forbi. Prosjektet er delt inn i to deler
siden det er ganske mye vi skal igjennom. I denne første delen skal vi
få ringene til å fungere som de skal. La oss sette i gang!</p>
<p><figure><img src="3d_flakser.png" alt=""></figure></p>
</section>
<section class="activity" id="steg-1-lag-ringer-og-fa-dem-til-a-komme-mot-deg">
<h1 class="activity" id="steg-1-lag-ringer-og-fa-dem-til-a-komme-mot-deg">Steg 1: Lag ringer, og få dem til å komme mot deg</h1>
<p>Spillet skal bestå av tre figurer: <strong>Ring</strong>, <strong>Flakser</strong> og
<strong>Bakken</strong>.</p>
<p>Vi begynner med å lage ringfiguren. Du kan enkelt tegne den selv som
to sirkler inni hverandre, fylt med en farge imellom.</p>
<section class="check" id="sjekkliste">
<h2 class="check" id="sjekkliste">Sjekkliste</h2>
<ul>
<li>
<p>Tegn figuren <strong>Ring</strong>. Jo enklere jo bedre.</p>
</li>
<li>
<p>Gi ringfiguren disse skriptene:</p>
<pre><code class="blocks">når jeg mottar [Nytt spill v]
skjul
for alltid
    lag klon av [meg v]
    vent (1) sekunder
slutt

når jeg starter som klon
gå til x: (0) y: (0)
vis
gjenta (10) ganger
    endre størrelse med (5)
    vent (0.1) sekunder
slutt
slett denne klonen
</code></pre>
</li>
</ul>
<p>Du må også lage et skript som sørger for at meldingen <code>Nytt spill</code>
sendes når det grønne flagget klikkes.</p>
</section>
<section class="flag" id="test-prosjektet">
<h2 class="flag" id="test-prosjektet">Test prosjektet</h2>
<ul>
<li>Hva gjør de to skriptene over? Ser det ut som om ringene kommer mot
deg?</li>
</ul>
</section>
<section class="check" id="sjekkliste-2">
<h2 class="check" id="sjekkliste-2">Sjekkliste</h2>
<p>De to skriptene vi har foreløpig er en OK start, men de er ikke gode
nok til å virkelig kalles 3D! Tenk litt på hvordan det virker som om
noe vokser i størrelse når det kommer mot deg. Når det er langt unna
så vokser det ganske sakte, mens når det er nærme så vokser det mye
fortere. Dette skal vi få til ved hjelp av en <em>variabel</em> som vi kaller
<code class="blockdata">distanse</code>. Når <code class="blockdata">distanse</code> er stor, så er
ringen langt borte, og skal vokse sakte. Når <code class="blockdata">distanse</code> er
liten så betyr det at ringen er nærme, og den skal vokse fort.</p>
<ul>
<li>
<p>Lag en variabel som heter <code class="blockdata">distanse</code>. Pass på at den kun
gjelder for denne figuren.</p>
</li>
<li>
<p>Endre skriptet over til dette:</p>
<pre><code class="blocks">når jeg starter som klon
gå til x: (0) y: (0)
vis
sett [distanse v] til [10]
gjenta til &lt;(distanse) &lt; [1]&gt;
    sett størrelse til ((150) / (distanse)) %
    endre [distanse v] med (-0.5)
    vent (0.1) sekunder
slutt
slett denne klonen
</code></pre>
</li>
<li>
<p>Det kan hende du må endre litt på tallene i skriptet over for at det
skal se bra ut. Prøv deg frem!</p>
</li>
</ul>
</section>
<section class="challenge" id="utfordring-gjennomsiktig-effekt">
<h2 class="challenge" id="utfordring-gjennomsiktig-effekt">Utfordring: Gjennomsiktig effekt</h2>
<p>Dette er ikke viktig for å kunne fortsette med spillet, men prøv hvis
du vil. For at det skal se enda mer ut som at ringene først er langt
borte og så nærme, så kan du bruke klossen</p>
<pre><code class="blocks">sett [gjennomsiktig v] effekt til ((100)-((150)/(distanse))
</code></pre>
<p>for å gjøre ringene mer gjennomsiktig når de er langt borte. Hvilke
tall må du putte i denne klossen for at det skal se bra ut?</p>
</section>
</section>
<section class="activity" id="steg-2-fa-ringene-til-a-dukke-opp-tilfeldige-steder">
<h1 class="activity" id="steg-2-fa-ringene-til-a-dukke-opp-tilfeldige-steder">Steg 2: Få ringene til å dukke opp tilfeldige steder</h1>
<p><em>For at spillet skal bli mest mulig utfordrende så burde ringene dukke
opp på forskjellige steder hver gang.</em></p>
<p>Å først få dem til å dukke opp på forskjellige steder er ikke så
vanskelig, men å få dem til å vokse på riktig måte er litt vrient.</p>
<section class="check" id="sjekkliste-3">
<h2 class="check" id="sjekkliste-3">Sjekkliste</h2>
<ul>
<li>
<p>Prøv først å endre på blokken som plasserer ring-klonene til</p>
<pre><code class="blocks">gå til x: (tilfeldig tall fra (-100) til (100)) y: (tilfeldig tall fra (-100) til (100))
</code></pre>
<p>Det ser ganske bra ut, men ikke helt riktig, eller hva? Det er
fordi <em>midtpunktet</em> til ringen er på samme sted hele tiden mens
ringen er på vei mot deg. For at det skal se ut som at den suser
<em>forbi deg</em> så må du hele tiden flytte på ringen mens den er på
vei mot deg. For å få det til å fungere må ringklonen huske hvor
den dukket opp til å begynne med.</p>
</li>
<li>
<p>Lag variabler <code class="blockdata">ringX</code> og <code class="blockdata">ringY</code> som <em>kun
gjelder for ringfiguren</em>.</p>
</li>
<li>
<p>Erstatt blokken som først plasserer ringen med dette:</p>
<pre><code class="blocks">sett [ringX v] til (tilfeldig tall fra (-100) til (100)
sett [ringY v] til (tilfeldig tall fra (-100) til (100)
gå til x: (ringX) y: (ringY)
</code></pre>
<p>Forhåpentligvis har ikke oppførselen til ringene endret seg
ennå. For å få midtpunktet til ringene til å flytte på seg mens
ringene kommer mot deg kan du putte følgende blokk et sted inni
løkken hvor ringen vokser:</p>
<pre><code class="blocks">gå til x: ((ringX) / (distanse)) y: ((ringY) / (distanse))
</code></pre>
</li>
</ul>
</section>
<section class="flag" id="test-prosjektet-2">
<h2 class="flag" id="test-prosjektet-2">Test prosjektet</h2>
<p>Trykk på det grønne flagget. Nå burde det se ut som om ringene
virkelig kommer mot deg! Nå kan du ta et pust i bakken og se over det
du har skrevet så langt.</p>
</section>
</section>
<section class="activity" id="steg-3-styr-en-flaksefigur-med-piltastene">
<h1 class="activity" id="steg-3-styr-en-flaksefigur-med-piltastene">Steg 3: Styr en flaksefigur med piltastene</h1>
<p><em>I neste del av dette kurset skal vi få en figur til å fly gjennom
ringene. I dette steget skal vi lage den figuren, men ikke kode all
flyveoppførselen dens.</em></p>
<section class="check" id="sjekkliste-4">
<h2 class="check" id="sjekkliste-4">Sjekkliste</h2>
<ul>
<li>
<p>Lag en ny figur. Det er best om den er symmetrisk, slik at det kan
se ut som om den flyr innover i skjermen uten at det ser teit ut,
bruk for eksempel flaggermus-figuren. Kall den <strong>Flakse</strong>.</p>
</li>
<li>
<p>Lag to nye variabler, <code class="blockdata">x</code> og <code class="blockdata">y</code>. La dem
gjelde <em>for alle figurer</em>.</p>
</li>
<li>
<p>Gi Flakse følgende skript:</p>
<pre><code class="blocks">når jeg mottar [Nytt spill v]
for alltid
    hvis &lt;tast [pil høyre v] trykket&gt;
        endre [x v] med (10)
        vent (0.05) sekunder
    slutt
    hvis &lt;tast [pil venstre v] trykket&gt;
        endre [x v] med (-10)
        vent (0.05) sekunder
    slutt
    hvis &lt;tast [pil opp v] trykket&gt;
        endre [y v] med (10)
        vent (0.05) sekunder
    slutt
    hvis &lt;tast [pil ned v] trykket&gt;
        endre [y v] med (-10)
        vent (0.05) sekunder
    slutt
slutt
</code></pre>
<p>Nå endres <code class="blockdata">x</code> og <code class="blockdata">y</code> når du styrer med
piltastene. Vi venter litt inni hver <code class="blockcontrol">hvis</code>-test
slik at <code class="blockdata">x</code> og <code class="blockdata">y</code> ikke plutselig vokser
over alle grenser. Test gjerne hva som skjer dersom vi ikke venter.</p>
</li>
<li>
<p>Nå vil vi at posisjonen til ringene skal endre seg når vi
styrer. Det kan vi få til ved å endre klossen</p>
<pre><code class="blocks">gå til x: ((ringX) / (distanse)) y: ((ringY) / (distanse))
</code></pre>
<p>til dette:</p>
<pre><code class="blocks">gå til x: (((ringX)-(x)) / (distanse)) y: (((ringY) - (y)) / (distanse))
</code></pre>
<p>Ser det riktig ut nå? Nå er vi igrunn ferdig med det som trengs
for å gå videre til del 2. I del 2 skal vi få det til å virke som
om Flakse flakser når vi trykker på mellomromstasten, akkurat som
i Flappy Bird og Flaksefugl. Prøv deg på disse utfordringene hvis
du har mer tid igjen.</p>
</li>
</ul>
</section>
<section class="try" id="ting-a-prove">
<h2 class="try" id="ting-a-prove">Ting å prøve</h2>
<ul>
<li>
<p>Er det mulig å styre figuren gjennom alle ringene? Husk at spillet
skal være akkurat passe vanskelig, og ihvertfall ikke umulig. Gå
gjennom alle skriptene og endre på verdiene slik at spillet er gøy å
spille, og slik at det ser bra ut. Kanskje du må endre på størrelsen
til ringen, hvor mye ringene skal vokse, hvor mye <code>x</code> og <code>y</code> endrer
seg når pilene trykkes, hvor lenge vi venter eller noen av de andre
verdiene.</p>
</li>
<li>
<p>Tegn din egen figur! Flaggermusfiguren er kanskje ikke helt
perfekt. Prøv å se om du kan finne noen bilder på nettet du kan
bruke, eller tegn din helt egen figur (den burde være et
fugleliknende dyr). Husk at det ser mye bedre ut om figuren er
symmetrisk. Det er lurt å gi figuren to drakter; en med vingene ned
og en med vingene opp. Da kan vi senere få Flakse til å flakse!</p>
</li>
</ul>
</section>
</section>
</div><div class="improve"><h3>Forbedre denne siden</h3><p>Funnet en feil? Kunne noe vært bedre? Hvis ja, vennligst gi oss tilbakemelding ved å lage en sak på Github eller fiks feilen selv om du kan. Vi er takknemlige for enhver tilbakemelding!</p><a href="https://github.com/kodeklubben/oppgaver/issues/new?title=Scratch: 3D-Flakser, Del 1&amp;body=Beskriv ditt problem..." class="issue">Rapporter et problem</a><a href="https://github.com/kodeklubben/oppgaver/tree/master/src/scratch/3d_flakser" class="code">Vis koden og fiks selv</a></div></div><div class="col-xs-12"><div id="footer" class="clearfix"><div class="license"><p><strong data-i18n="html=layout.license">Lisens</strong><strong>:</strong></p><a rel="license" data-i18n="href=layout.licenseUrl" href="http://creativecommons.org/licenses/by-sa/4.0/deed.no">CC BY-SA 4.0</a></div><div class="author"><p><strong data-i18n="html=layout.author">Forfatter</strong><strong>:</strong></p><p>Gudbrand Tandberg og Geir Arne Hjelle</p>
</div></div></div></div></div><div class="intro-question modal fade"><div class="modal-dialog"><div class="modal-content"><div class="modal-header"><button type="button" data-dismiss="modal" aria-label="Close" class="close"><span aria-hidden="true">&times;</span></button><h4 data-i18n="html=layout.greeting" class="modal-title">Hei der!</h4></div><div class="modal-body"><p data-i18n="html=layout.askTour">Ser ut som dette er ditt første besøk, vil du ha en omvisning?</p></div><div class="modal-footer"><button data-i18n="html=layout.yes" class="btn btn-success">Ja!</button><button data-dismiss="modal" data-i18n="html=layout.no" class="btn btn-danger">Nei takk</button></div></div></div></div><script src="../../assets/vendor.min.js"></script><script src="../../assets/script.min.js"></script><script>// bind shim for phantomJS
Function.prototype.bind = Function.prototype.bind || function (thisp) {
  var fn = this;
  var args = Array.prototype.slice.call(arguments, 1);
  return function () {
    return fn.apply(thisp, args);
  };
};
$(document).ready(function(){
  $('pre').has('code.blocks').addClass('blocks');
  scratchblocks.renderMatching('code.blocks', {
    languages: ['nb', 'en']
  });
  scratchblocks.renderMatching('code.b', {
    languages: ['nb', 'en'],
    inline: true
  });
});</script><script>(function(i,s,o,g,r,a,m){i['GoogleAnalyticsObject']=r;i[r]=i[r]||function(){
(i[r].q=i[r].q||[]).push(arguments)},i[r].l=1*new Date();a=s.createElement(o),
m=s.getElementsByTagName(o)[0];a.async=1;a.src=g;m.parentNode.insertBefore(a,m)
})(window,document,'script','//www.google-analytics.com/analytics.js','ga');
ga('create', 'UA-67775835-1', 'auto');
ga('send', 'pageview');</script></body></html>