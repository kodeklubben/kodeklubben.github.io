<html><head><meta charset="utf-8"/><meta name="viewport" content="width=device-width, initial-scale=1"/><title>Krabbeangrep! Remiks | Kodeklubben</title><link href="../../assets/style.min.css" rel="stylesheet"/><script type="text/javascript">// convert url relative to current file
// ex: python/index.html -> ../python/index.html
function relative(url) {
  var urlRoot = '../..';
  if (urlRoot !== '') {
    return urlRoot + '/' + url;
  }
  return url;
}</script></head><body><div class="container"><div class="row"><div class="col-xs-12"><div class="top-menu"><div class="navigation"><a href="../../index.html"><span aria-hidden="true" class="glyphicon glyphicon-home"></span><span>&nbsp;</span><span data-i18n="html=layout.home">Forside</span></a><span>&nbsp;/&nbsp;</span><a href="..">Scratch</a></div><a data-i18n="title=layout.takeTour" title="Ta en omvisning på siden" data-placement="bottom" href="#" class="intro"><span class="icon"></span><span class="text">Intro</span></a><form class="search"><input type="text" data-i18n="placeholder=layout.search" placeholder="Søk" class="form-control"/></form></div></div><div class="search"><h1 data-i18n="html=layout.searchResults">Søkeresultat</h1><div class="results"></div></div><div class="col-xs-12"><header class="clearfix"><img src="../../assets/img/ccno_logo.png" class="logo hidden-xs"/><h1 class="title">Krabbeangrep! Remiks</h1><div class="lesson-icons"><div class="level"><img title="Level 3" src="../../assets/img/level3.png"/><span data-i18n="html=layout.levelNames.3">Erfaren</span></div><a href=".." class="course"><img src="../logo-white.png"/><span>Scratch</span></a><div class="pdf"><a href="/scratch/krabbeangrep_remiks/krabbeangrep_remiks.pdf" data-i18n="title=layout.downloadPdf" title="Last ned PDF"><span class="icon"></span><span class="text">PDF</span></a></div><div class="readme"><a href="README.html"><span class="icon"></span><span data-i18n="html=layout.teacherNotes" class="text">Lærerveiledning</span></a></div></div></header></div><div class="col-xs-12"><div class="content"><section class="intro" id="introduksjon">
<h1 class="intro" id="introduksjon">Introduksjon</h1>
<p>Denne uken skal vi gjøre noe litt annerledes. I stedet for å lage et
spill fra bunnen av skal vi remikse et eksisterende spill. Vi skal
lære hvordan vi kan gjøre et spill mer komplett ved å blant annet
legge til en meny som styrer spillflyten, og som lar oss spille flere
ganger. Spillet vi skal remikse heter Krabbeangrep! og det går ut på
at spilleren styrer en kanon som skal forsvare jorden mot et
intergalaktisk krabbeangrep! Kanonen skyter kuler som tar knekken på
krabbene og får poeng når den treffer.</p>
<p><figure><img src="krabbeangrep_remiks.png" alt=""></figure></p>
</section>
<section class="activity" id="steg-1-bli-kjent-med-spillet">
<h1 class="activity" id="steg-1-bli-kjent-med-spillet">Steg 1: Bli kjent med spillet</h1>
<p><em>Før vi begynner å kode noe som helst skal vi bli litt kjent med
spillet som det er.</em></p>
<section class="check" id="sjekkliste">
<h2 class="check" id="sjekkliste">Sjekkliste</h2>
<ul>
<li>
<p>Gå inn på <a href="http://scratch.mit.edu/users/gubbisduff/">http://scratch.mit.edu/users/gubbisduff/</a> og klikk på
prosjektet <code>Krabbeangrep!</code> Velg <code class="blocksensing">Se inni</code>.</p>
</li>
<li>
<p>Trykk på knappen der det står <code>Remiks</code> øverst i høyre hjørne. Nå har
du en kopi av spillet på din egen bruker som du kan gjøre hva du vil
med uten at du endrer originalen.</p>
</li>
<li>
<p>Bruk noen minutter på å se igjennom alle skriptene i prosjektet. Les
igjennom alle kommentarene og vær helt sikker på at du har forstått
hvordan spillet fungerer før du går videre; spør gjerne om hjelp!</p>
</li>
</ul>
</section>
<section class="flag" id="test-prosjektet">
<h2 class="flag" id="test-prosjektet">Test prosjektet</h2>
<p><strong>Klikk på det grønne flagget.</strong></p>
<ul>
<li>Prøv spillet en gang eller to for å bli bedre kjent med hvordan det
fungerer.</li>
</ul>
</section>
</section>
<section class="activity" id="steg-2-vi-lager-en-meny-del-i">
<h1 class="activity" id="steg-2-vi-lager-en-meny-del-i">Steg 2: Vi lager en meny, del I</h1>
<p><em>Nå skal vi lage en meny som dukker opp når spillet starter og når
spillet er slutt. Menyen skal i første omgang være veldig enkel, alt
som skal være der er en startknapp.</em></p>
<p>Se nøye på skissen under før du går videre. Her ser du hvordan flyten
i spillet skal være. Flyten i spillet skal styres gjennom meldinger
som sendes mellom figurene. Hver gang noe nytt skal skje, som for
eksempel et nytt spill skal startes, eller at menyen skal vises etter
spillet er tapt skal det sendes en melding.</p>
<p><figure><img src="spillflyt.png" alt=""></figure></p>
<section class="check" id="sjekkliste-2">
<h2 class="check" id="sjekkliste-2">Sjekkliste</h2>
<ul>
<li>
<p>Først må du lage en figur som skal fungere som startknapp. Denne kan
du tegne selv ved å klikke på <img src="../bilder/tegn-ny.png" alt="Tegn ny"> i
figurområdet. Et enkelt rektangel med teksten <code>Start</code> inni burde
gjøre susen. Gi den navnet <code>Startknapp</code>.</p>
</li>
<li>
<p>Vi må også lage en bakgrunn som kan fungere som hovedmeny. Trykk på
scenen og velg <code>Bakgrunner</code>. Lag en kopi av bakgrunnen <code>Rommet</code> ved
å høyreklikke og trykke på <code>lag en kopi</code>. Pynt litt på den med tekst
og hva annet du måtte ønske så man ser at det er en hovedmeny. Gi
den navnet <code>Hovedmeny</code>.</p>
</li>
</ul>
</section>
</section>
<section class="activity" id="steg-3-vi-lager-en-meny-del-ii">
<h1 class="activity" id="steg-3-vi-lager-en-meny-del-ii">Steg 3: Vi lager en meny, del II</h1>
<p><em>Som spillet er nå så startes det når man trykker på det grønne
flagget. Nå vil vi at hovedmenyen skal dukke opp når vi trykker på
det grønne flagget, og at spillet skal starte når man trykker på
Startknapp figuren.</em></p>
<section class="protip" id="se-mottakere">
<h3 class="protip" id="se-mottakere">Se mottakere</h3>
<p>Du kan sjekke hvem som mottar en bestemt melding ved å høyreklikke på
en meldingskloss og klikke på <code>vis sendere</code> og <code>vis mottakere</code>. Da vil
de som sender/mottar akkurat den meldingen få en ramme rundt seg i
figurområdet.</p>
</section>
<section class="check" id="sjekkliste-3">
<h2 class="check" id="sjekkliste-3">Sjekkliste</h2>
<ul>
<li>
<p>Endre på skriptene i scenen slik at du har følgende skript:</p>
<pre><code class="blocks">når grønt flagg klikkes
send melding [hovedmeny v]

Når jeg mottar [hovedmeny v]
bytt bakgrunn til [Hovedmeny v]
</code></pre>
</li>
<li>
<p>Gi startknappen de følgende skriptene (de to første sørger for at
knappen oppfører seg riktig i starten av spillet, og det siste
sørger for at startknappen faktisk er en startknapp):</p>
<pre><code class="blocks">når grønt flagg klikkes
skjul

når jeg mottar [hovedmeny v]
gå til x: (0) y: (0)
vis

når denne figuren klikkes
send melding [nytt spill v]
</code></pre>
</li>
<li>
<p>Nå må vi sørge for at resten av figurene oppfører seg som vi vil
både når flagget klikkes, når hovedmenyen skal vises og når
startknappen klikkes! Det betyr at vi må ha mange små skript som
lytter etter disse meldingene (skript som starter med klossene under
<code class="blockevents">Hendelser</code>). Vi skal ikke skrive nøyaktig opp hvordan
disse skriptene skal se ut, det skal du klare selv, men her er det
som må med:</p>
</li>
<li>
<p>Både romskipet, romvesenet og godbiten må gjøre følgende: figuren
skjules når flagget klikkes og figuren går inn i <em>hovedløkken</em> sin
når <code>nytt spill</code> mottas. Hva som er <em>hovedløkken</em> til en figur står
tydelig skrevet i kommentarene.</p>
</li>
<li>
<p>Startknappen må skjules når <code>nytt spill</code> mottas.</p>
</li>
<li>
<p>Scenen må skifte bakgrunn til <code>Rommet</code> når <code>nytt spill</code> mottas.</p>
</li>
</ul>
</section>
<section class="flag" id="test-prosjektet-2">
<h2 class="flag" id="test-prosjektet-2">Test prosjektet</h2>
<p><strong>Klikk på det grønne flagget.</strong></p>
<ul>
<li>
<p>Skjules alle figurene utenom startknappen når hovedmenyen vises?</p>
</li>
<li>
<p>Starter spillet som det skal når startknappen klikkes?</p>
</li>
</ul>
</section>
<section class="save" id="lagre-prosjektet">
<h2 class="save" id="lagre-prosjektet">Lagre prosjektet</h2>
<p>Nå er vi ferdig med å fortelle deg hva du skal gjøre. Resten av tiden
kan du bruke på en eller flere av utfordringene nedenfor.</p>
</section>
<section class="challenge" id="utfordring-vis-poengsummen-nar-spillet-er-ferdig">
<h2 class="challenge" id="utfordring-vis-poengsummen-nar-spillet-er-ferdig">Utfordring: Vis poengsummen når spillet er ferdig</h2>
<p>Nå som spillet har en god start kan du prøve å gi det en god slutt
også. I denne utfordringen er målet å gjøre det siste steget i
spillflyt-tegningen ovenfor. Du legger kanskje merke til at scenen har
et skript som starter med <code class="blockevents">Når jeg mottar treff</code>, og at
her sendes meldingen <code>tapte</code> hvis spilleren ikke har flere liv igjen?
Det er ingen som mottar denne meldingen! Gi de andre figurene skript
som reagerer på denne meldingen. En av figurene kan for eksempel si
hvor mange poeng spilleren fikk i noen sekunder og så kan spillet gå
tilbake til hovedmenyen.</p>
</section>
<section class="challenge" id="utfordring-lag-flere-typer-angripere">
<h2 class="challenge" id="utfordring-lag-flere-typer-angripere">Utfordring: Lag flere typer angripere</h2>
<p>Spillet heter jo Krabbeangrep!, men det kan jo hende at det finnes
andre romvesener som vil angripe jorden! Du kan gi Romvesen-figuren
flere drakter som tilsvarer andre typer angripere. Klarer du å gjøre
det slik at man får høyere poengsum om man skyter noen romvesener enn
for andre? Da må du gjøre endringer i skriptet til scenen som lytter
etter meldingen <code>treff!</code>. Du kan jo også gi Godbit-figuren flere
drakter som man får flere poeng for å samle.</p>
</section>
<section class="challenge" id="utfordring-flere-elementer-i-menyen">
<h2 class="challenge" id="utfordring-flere-elementer-i-menyen">Utfordring: Flere elementer i menyen</h2>
<p>Hva med å legge til flere knapper i menyen? Kanskje en knapp som heter
<code>Hjelp</code> som når du trykker på den tar deg til en bakgrunn hvor det
står hvordan man spiller spillet? Her må du huske på å ha en
<code>tilbake</code>-knapp så man kommer seg tilbake til menyen etter man har
lært seg spillet.</p>
</section>
<section class="challenge" id="utfordring-gjor-spillet-vanskeligere">
<h2 class="challenge" id="utfordring-gjor-spillet-vanskeligere">Utfordring: Gjør spillet vanskeligere</h2>
<p>Akkurat nå er spillet ganske enkelt. Prøv å la krabbene dale nedover
skjermen raskere og raskere når når man skyter flere av dem. Her kan
det være lurt å lage en variabel som heter <code class="blockdata">hastighet</code> og
bruke denne i hovedløkken til Romvesen-figuren. Så kan du for eksempel
bruke en <code class="blockdata">endre hastighet med 1</code>-kloss når et romvesen
treffes.</p>
</section>
</section>
</div><div class="improve"><h3>Forbedre denne siden</h3><p>Funnet en feil? Kunne noe vært bedre? Hvis ja, vennligst gi oss tilbakemelding ved å lage en sak på Github eller fiks feilen selv om du kan. Vi er takknemlige for enhver tilbakemelding!</p><a href="https://github.com/kodeklubben/oppgaver/issues/new?title=Scratch: Krabbeangrep! Remiks&amp;body=Beskriv ditt problem..." class="issue">Rapporter et problem</a><a href="https://github.com/kodeklubben/oppgaver/tree/master/src/scratch/krabbeangrep_remiks" class="code">Vis koden og fiks selv</a></div></div><div class="col-xs-12"><div id="footer" class="clearfix"><div class="license"><p><strong data-i18n="html=layout.license">Lisens</strong><strong>:</strong></p><a rel="license" data-i18n="href=layout.licenseUrl" href="http://creativecommons.org/licenses/by-sa/4.0/deed.no">CC BY-SA 4.0</a></div><div class="author"><p><strong data-i18n="html=layout.author">Forfatter</strong><strong>:</strong></p><p>Gudbrand Tandberg</p>
</div></div></div></div></div><div class="intro-question modal fade"><div class="modal-dialog"><div class="modal-content"><div class="modal-header"><button type="button" data-dismiss="modal" aria-label="Close" class="close"><span aria-hidden="true">&times;</span></button><h4 data-i18n="html=layout.greeting" class="modal-title">Hei der!</h4></div><div class="modal-body"><p data-i18n="html=layout.askTour">Ser ut som dette er ditt første besøk, vil du ha en omvisning?</p></div><div class="modal-footer"><button data-i18n="html=layout.yes" class="btn btn-success">Ja!</button><button data-dismiss="modal" data-i18n="html=layout.no" class="btn btn-danger">Nei takk</button></div></div></div></div><script src="../../assets/vendor.min.js"></script><script src="../../assets/script.min.js"></script><script>// bind shim for phantomJS
Function.prototype.bind = Function.prototype.bind || function (thisp) {
  var fn = this;
  var args = Array.prototype.slice.call(arguments, 1);
  return function () {
    return fn.apply(thisp, args);
  };
};
$(document).ready(function(){
  $('pre').has('code.blocks').addClass('blocks');
  scratchblocks.renderMatching('code.blocks', {
    languages: ['nb', 'en']
  });
  scratchblocks.renderMatching('code.b', {
    languages: ['nb', 'en'],
    inline: true
  });
});</script><script>(function(i,s,o,g,r,a,m){i['GoogleAnalyticsObject']=r;i[r]=i[r]||function(){
(i[r].q=i[r].q||[]).push(arguments)},i[r].l=1*new Date();a=s.createElement(o),
m=s.getElementsByTagName(o)[0];a.async=1;a.src=g;m.parentNode.insertBefore(a,m)
})(window,document,'script','//www.google-analytics.com/analytics.js','ga');
ga('create', 'UA-67775835-1', 'auto');
ga('send', 'pageview');</script></body></html>