<html><head><meta charset="utf-8"/><meta name="viewport" content="width=device-width, initial-scale=1"/><title>Spøkelsesjakten | Kodeklubben</title><link href="../../assets/style.min.css" rel="stylesheet"/><script type="text/javascript">// convert url relative to current file
// ex: python/index.html -> ../python/index.html
function relative(url) {
  var urlRoot = '../..';
  if (urlRoot !== '') {
    return urlRoot + '/' + url;
  }
  return url;
}</script></head><body><div class="container"><div class="row"><div class="col-xs-12"><div class="top-menu"><div class="navigation"><a href="../../index.html"><span aria-hidden="true" class="glyphicon glyphicon-home"></span><span>&nbsp;</span><span data-i18n="html=layout.home">Forside</span></a><span>&nbsp;/&nbsp;</span><a href="..">Scratch</a></div><a data-i18n="title=layout.takeTour" title="Ta en omvisning på siden" data-placement="bottom" href="#" class="intro"><span class="icon"></span><span class="text">Intro</span></a><form class="search"><input type="text" data-i18n="placeholder=layout.search" placeholder="Søk" class="form-control"/></form></div></div><div class="search"><div class="results"><h1 data-i18n="html=layout.searchResults">Søkeresultat</h1></div></div><div class="col-xs-12"><header class="clearfix"><img src="../../assets/img/ccuk_logo.png" class="logo hidden-xs"/><h1 class="title">Spøkelsesjakten</h1><div class="lesson-icons"><div class="level"><img title="Level 1" src="../../assets/img/level1.png"/><span data-i18n="html=layout.levelNames.1">Introduksjon</span></div><a href=".." class="course"><img src="../logo-white.png"/><span>Scratch</span></a><div class="pdf"><a href="/scratch/spokelsesjakten/spokelsesjakten.pdf" data-i18n="title=layout.downloadPdf" title="Last ned PDF"><span class="icon"></span><span class="text">PDF</span></a></div><div class="readme"><a href="README.html"><span class="icon"></span><span data-i18n="html=layout.teacherNotes" class="text">Lærerveiledning</span></a></div></div></header></div><div class="col-xs-12"><div class="content"><section class="intro" id="introduksjon">
<h1 class="intro" id="introduksjon">Introduksjon</h1>
<p>Dette prosjektet er inspirert av tivolispillet <strong>Whack-a-mole</strong>, hvor
man slår muldvarper ned igjen i hullene sine. I vårt spill er det
spøkelsene som blir borte når vi klikker på dem. Målet er å klikke
bort flest mulig i løpet av 30 sekunder.</p>
<p><figure><img src="spokelsesjakten.png" alt=""></figure></p>
</section>
<section class="activity" id="steg-1-lag-et-flyvende-spokelse">
<h1 class="activity" id="steg-1-lag-et-flyvende-spokelse">Steg 1: Lag et flyvende spøkelse</h1>
<section class="check" id="sjekkliste">
<h2 class="check" id="sjekkliste">Sjekkliste</h2>
<ul>
<li>
<p>Start et nytt Scratch-prosjekt.</p>
</li>
<li>
<p>Slett kattefiguren ved å høyreklikke på den og velge <code>slett</code></p>
</li>
<li>
<p>Endre bakgrunnen til <code>Natur/woods</code>.</p>
</li>
<li>
<p>For å legge til et spøkelse klikker du på
<img src="../bilder/hent-fra-bibliotek.png" alt="Velg figur fra biblioteket">-knappen.
Velg <code>Fantasi/Ghost1</code>-figuren.</p>
</li>
<li>
<p>Gi spøkelset navnet <code>spøkelse1</code>, ved å klikke på <code class="blockmotion">i</code> på
figuren.</p>
</li>
</ul>
<p>Du skal nå <strong>lage en variabel</strong> som styrer hvor fort spøkelset beveger
seg. Denne kan vi senere bruke til å endre hastigheten når spillet er
i gang.</p>
<ul>
<li>
<p>Under <code class="blocklightgrey">Skript</code>, trykk på <code class="blockdata">Data</code> og så
<code>Lag en variabel</code>. Kall variabelen <code>hastighet</code>. Huk av der det står
<code>For denne figuren</code>.</p>
</li>
<li>
<p>På scenen skal variabelen hete <code>spøkelse1: hastighet</code>. Hvis den bare
heter <code>hastighet</code>, så slett den og legg den til en gang til.</p>
</li>
<li>
<p>Fjern avhukingen ved siden av variabelen, slik at den ikke vises på
scenen: <img src="hastighet.png" alt=""></p>
</li>
<li>
<p>Vi vil at spøkelset skal bevege seg når spillet starter. Det gjør vi
ved å lage følgende skript:</p>
<pre><code class="blocks">    når grønt flagg klikkes
    sett [hastighet v] til (5)
    for alltid
        gå (hastighet) steg
    slutt
</code></pre>
</li>
</ul>
</section>
<section class="flag" id="test-prosjektet">
<h2 class="flag" id="test-prosjektet">Test Prosjektet</h2>
<p><strong>Klikk på det grønne flagget.</strong></p>
<ul>
<li>
<p>Flyr spøkelset over skjermen?</p>
</li>
<li>
<p>Hvorfor sitter spøkelset fast når det treffer kanten på skjermen?</p>
</li>
</ul>
</section>
<section class="check" id="sjekkliste-2">
<h2 class="check" id="sjekkliste-2">Sjekkliste</h2>
<ul>
<li>
<p>For å unngå at spøkelset sitter fast i kanten må vi få det til å snu
når det treffer den. Dette gjøres ved å legge til klossen <code class="blockmotion">sprett tilbake ved kanten</code>. Skriptet ser da slik ut:</p>
<pre><code class="blocks">    når grønt flagg klikkes
    sett [hastighet v] til (5)
    for alltid
        gå (hastighet) steg
        sprett tilbake ved kanten
    slutt
</code></pre>
</li>
<li>
<p>For å hindre at spøkelset snur seg opp-ned, klikk på
<img src="../bilder/rotasjonsmate-hv.png" alt="venstre/høyre">-knappen i
spøkelsets infoboks, <code class="blockmotion">i</code>.</p>
</li>
</ul>
</section>
<section class="flag" id="test-prosjektet-2">
<h2 class="flag" id="test-prosjektet-2">Test prosjektet</h2>
<p><strong>Klikk på det grønne flagget.</strong></p>
<ul>
<li>
<p>Flyr spøkelset fram og tilbake?</p>
</li>
<li>
<p>Flyr spøkelset riktig vei?</p>
</li>
</ul>
</section>
<section class="try" id="ting-a-prove">
<h2 class="try" id="ting-a-prove">Ting å prøve</h2>
<ul>
<li>
<p><strong>Endre hastighetsvariabelen</strong>, slik at spøkelset går raskere eller
saktere.</p>
</li>
<li>
<p>Hvordan kan vi få spøkelset til å <strong>fly fortere jo lenger det
flyr?</strong> (Dette er nokså vanskelig, så ikke vær bekymret hvis du ikke
skjønner hvordan. Du vil få flere hint underveis.)</p>
</li>
</ul>
</section>
</section>
<section class="activity" id="steg-2-fa-spokelset-til-a-dukke-opp-og-forsvinne">
<h1 class="activity" id="steg-2-fa-spokelset-til-a-dukke-opp-og-forsvinne">Steg 2: Få spøkelset til å dukke opp og forsvinne</h1>
<p><em>For å gjøre spillet morsommere vil vi få spøkelset til å dukke opp og
forsvinne.</em></p>
<section class="check" id="sjekkliste-3">
<h2 class="check" id="sjekkliste-3">Sjekkliste</h2>
<ul>
<li>
<p>Vi lager et nytt skript, som skal kjøre samtidig med skriptet som
beveger på spøkelset. Det nye skriptet <strong>viser spøkelset en
tilfeldig periode</strong> og <strong>gjemmer det deretter bort i en tilfeldig
periode</strong>. Dette skal skje om og om igjen, frem til spillet er
slutt. Slik lager du skriptet:</p>
<pre><code class="blocks">    når grønt flagg klikkes
    for alltid
        vis
        vent (tilfeldig tall fra (3) til (5)) sekunder
        skjul
        vent (tilfeldig tall fra (2) til (4)) sekunder
    slutt
</code></pre>
</li>
</ul>
</section>
<section class="flag" id="test-prosjektet-3">
<h2 class="flag" id="test-prosjektet-3">Test prosjektet</h2>
<p><strong>Klikk på det grønne flagget.</strong></p>
<ul>
<li>
<p>Flytter spøkelset seg fra side til side?</p>
</li>
<li>
<p>Forsvinner det og dukker opp igjen helt tilfeldig?</p>
</li>
</ul>
</section>
<section class="try" id="ting-a-prove-2">
<h2 class="try" id="ting-a-prove-2">Ting å prøve</h2>
<ul>
<li>Prøv å <strong>endre tallene i koden</strong> der det står <code class="blockoperators">tilfeldig tall fra _ til _</code>. Hva skjer hvis du velger veldig store
eller små tall? (Dette gir deg kanskje et nytt hint for hvordan vi
skal få spøkelset til å gå fortere jo lenger man spiller.)</li>
</ul>
</section>
</section>
<section class="activity" id="steg-3-tryll-bort-spokelset-med-et-klikk">
<h1 class="activity" id="steg-3-tryll-bort-spokelset-med-et-klikk">Steg 3: Tryll bort spøkelset med et klikk!</h1>
<p><em>For å gjøre dette til et ordentlig spill må vi gi spilleren noe å
gjøre - for eksempel å klikke bort spøkelset. Når det skjer vil vi
også at det skal komme en stilig tryllelyd!</em></p>
<section class="check" id="sjekkliste-4">
<h2 class="check" id="sjekkliste-4">Sjekkliste</h2>
<ul>
<li>
<p>Hent lyden <code>Elektronisk/fairydust</code> fra
<code class="blocklightgrey">Lyder</code>-fanen.</p>
</li>
<li>
<p>Lag skriptet som får <strong>spøkelset til å forsvinne</strong> når det blir
klikket på:</p>
<pre><code class="blocks">    når denne figuren klikkes
    skjul
    spill lyden [fairydust v]
</code></pre>
</li>
</ul>
</section>
<section class="flag" id="test-prosjektet-4">
<h2 class="flag" id="test-prosjektet-4">Test prosjektet</h2>
<p><strong>Klikk på det grønne flagget.</strong></p>
<ul>
<li>Forsvinner spøkelset med en tryllelyd når du klikker på det?</li>
</ul>
</section>
<section class="try" id="ting-a-prove-3">
<h2 class="try" id="ting-a-prove-3">Ting å prøve</h2>
<ul>
<li>Spør de voksne om du kan ta opp en egen lyd. Denne kan du bruke i
stedet for tryllelyden.</li>
</ul>
</section>
</section>
<section class="activity" id="steg-4-legg-til-tid-og-poeng">
<h1 class="activity" id="steg-4-legg-til-tid-og-poeng">Steg 4: Legg til tid og poeng</h1>
<p><em>Vi har et spøkelse å trylle bort, så nå vil vi ha poeng for å gjøre
det! Vi vil også ha en tidsfrist, slik at det er om å gjøre å få
flest mulig poeng på denne tiden. Vi løser begge deler ved å bruke
variabler.</em></p>
<section class="check" id="sjekkliste-5">
<h2 class="check" id="sjekkliste-5">Sjekkliste</h2>
<ul>
<li>
<p>Lag en ny variabel som heter <code class="blockdata">Poeng</code>. Denne skal
gjelde <code>For alle figurer</code>. Legg til en ny kloss som gjør at
<code class="blockdata">Poeng</code>-variabelen økes med 1 poeng for hver gang
spilleren klikker på spøkelset.</p>
<pre><code class="blocks">    når denne figuren klikkes
    skjul
    spill lyden [fairydust v]
    endre [Poeng v] med (1)
</code></pre>
</li>
<li>
<p>Klikk på <code>Scene</code> og lag en ny variabel som heter <code>Tid</code>. La variablen
vises på skjermen.</p>
</li>
<li>
<p>Lag et nytt skript som setter <code class="blockdata">Tid</code>-variabelen til
<strong>30</strong> og <code>Poeng</code>-variablen til <strong>0</strong> når det grønne flagget
klikkes.</p>
</li>
<li>
<p>Bruk så en <code class="blockcontrol">gjenta til</code>-kloss for å vente i <strong>1</strong>
sekund og deretter redusere tiden med 1 sekund. Denne skal kjøre
fram til tiden er ute. Til slutt stopper du hele spillet med en
<code class="blockcontrol">stopp alle</code>-kloss.</p>
<pre><code class="blocks">    Når grønt flagg klikkes
    sett [Tid v] til (30)
    sett [Poeng v] til (0)
    gjenta til ((tid) = (0))
        vent (1) sekunder
        endre [Tid v] med (-1)
    slutt
    stopp [alle v] :: control
</code></pre>
</li>
</ul>
</section>
<section class="flag" id="test-prosjektet-5">
<h2 class="flag" id="test-prosjektet-5">Test prosjektet</h2>
<p><strong>Klikk på det grønne flagget.</strong></p>
</section>
<section class="try" id="ting-a-prove-4">
<h2 class="try" id="ting-a-prove-4">Ting å prøve</h2>
<ul>
<li>Hvordan kan du få spøkelset til å gå fortere etter at spillet er i
gang?</li>
</ul>
</section>
<section class="save" id="lagre-prosjektet">
<h2 class="save" id="lagre-prosjektet">Lagre prosjektet</h2>
<ul>
<li><strong>Bra jobba!</strong> Nå er du egentlig ferdig med spillet, men prøv deg
gjerne på neste steg også.</li>
</ul>
</section>
<section class="challenge" id="en-ekstra-utfordring-flere-spokelser">
<h2 class="challenge" id="en-ekstra-utfordring-flere-spokelser">En ekstra utfordring: Flere spøkelser!</h2>
<p><em>Hvis ett spøkelse er bra, må vel flere være enda bedre! La oss ha tre
spøkelser flyvende rundt!</em></p>
<ul>
<li>
<p><strong>Lag flere spøkelser</strong> ved å høyreklikke på det du allerede har, og
så kopiere dette.</p>
</li>
<li>
<p><strong>La spøkelsene få ulik størrelse</strong>. Dette gjør du ved å bruke én av
knappene under. Den til venstre forstørrer figuren og den til høyre
forminsker: <img src="endre-storrelse.png" alt=""></p>
</li>
<li>
<p>Du kan også <strong>endre spøkelsenes flyvefart</strong>. Dette gjøres i
<code class="blockdata">hastighet</code>-variabelen i det øverste skriptet for hver
enkelt figur.</p>
</li>
<li>
<p>Til slutt kan du <strong>spre spøkelsene</strong> litt bedre ut på scenen. Dette
gjør du ved å klikke og dra figurene rundt i selve skjermbildet.</p>
</li>
</ul>
</section>
<section class="flag" id="test-prosjektet-6">
<h2 class="flag" id="test-prosjektet-6">Test prosjektet</h2>
<p><strong>Klikk på det grønne flagget.</strong></p>
<ul>
<li>
<p>Har du nå tre spøkelser som flyr fra side til side?</p>
</li>
<li>
<p>Som plutselig forsvinner og dukker opp igjen?</p>
</li>
<li>
<p>Forsvinner de når du klikker på dem?</p>
</li>
</ul>
<p>Gratulerer! Da har du gjort alt riktig!</p>
</section>
<section class="try" id="ting-a-prove-5">
<h2 class="try" id="ting-a-prove-5">Ting å prøve</h2>
<ul>
<li>
<p>Hvor mange spøkelser synes du spillet fungerer best med? <strong>Legg til
flere</strong> og prøv!</p>
</li>
<li>
<p>Klarer du å få spøkelsene til <strong>å se forskjellige ut</strong>? Klikk på
<code class="blocklightgrey">Drakter</code> og prøv deg frem. Du kan også velge noen
av klossene under <code class="blocklooks">Utseende</code>.</p>
</li>
<li>
<p>Kan du få spøkelsene til <strong>å bli verdt forskjellige antall poeng?</strong>
Hva med å få den minste og raskeste til å gi 10 poeng?</p>
</li>
</ul>
</section>
<section class="save" id="lagre-prosjektet-2">
<h2 class="save" id="lagre-prosjektet-2">Lagre prosjektet</h2>
<p>Bra jobba! Nå er du ferdig, og det er på tide med litt seriøs
spilling.  Husk også at du kan dele spillet med vennene dine. Det gjør
du ved å klikke på <code>Legg ut</code> i toppmenyen.</p>
</section>
</section>
</div><div class="improve"><h3>Forbedre denne siden</h3><p>Funnet en feil? Kunne noe vært bedre? Hvis ja, vennligst gi oss tilbakemelding ved å lage en sak på Github eller fiks feilen selv om du kan. Vi er takknemlige for enhver tilbakemelding!</p><a href="https://github.com/kodeklubben/oppgaver/issues/new?title=Scratch: Spøkelsesjakten&amp;body=Beskriv ditt problem..." class="issue">Rapporter et problem</a><a href="https://github.com/kodeklubben/oppgaver/tree/master/src/scratch/spokelsesjakten" class="code">Vis koden og fiks selv</a></div></div><div class="col-xs-12"><div id="footer" class="clearfix"><div class="license"><p><strong data-i18n="html=layout.license">Lisens</strong><strong>:</strong></p><p><a href="https://github.com/CodeClub/scratch-curriculum/blob/master/LICENSE.md">Code Club World Limited Terms of Service</a></p>
</div><div class="author"><p><strong data-i18n="html=layout.author">Forfatter</strong><strong>:</strong></p><p>Oversatt fra <a href="//codeclub.org.uk">Code Club UK</a></p>
</div><div class="translator"><p><strong data-i18n="html=layout.translator">Oversetter</strong><strong>:</strong></p><p>Gudbrand Tandberg</p>
</div></div></div></div></div><div class="intro-question modal fade"><div class="modal-dialog"><div class="modal-content"><div class="modal-header"><button type="button" data-dismiss="modal" aria-label="Close" class="close"><span aria-hidden="true">&times;</span></button><h4 data-i18n="html=layout.greeting" class="modal-title">Hei der!</h4></div><div class="modal-body"><p data-i18n="html=layout.askTour">Ser ut som dette er ditt første besøk, vil du ha en omvisning?</p></div><div class="modal-footer"><button data-i18n="html=layout.yes" class="btn btn-success">Ja!</button><button data-dismiss="modal" data-i18n="html=layout.no" class="btn btn-danger">Nei takk</button></div></div></div></div><script src="../../assets/vendor.min.js"></script><script src="../../assets/script.min.js"></script><script>$(document).ready(function(){
  $('pre').has('code.blocks').addClass('blocks');
  scratchblocks2.load_language(scratchblocks2._translations['nb']);
  scratchblocks2.parse('code.blocks');
  scratchblocks2.parse('code.b', {inline: true});
});</script><script>(function(i,s,o,g,r,a,m){i['GoogleAnalyticsObject']=r;i[r]=i[r]||function(){
(i[r].q=i[r].q||[]).push(arguments)},i[r].l=1*new Date();a=s.createElement(o),
m=s.getElementsByTagName(o)[0];a.async=1;a.src=g;m.parentNode.insertBefore(a,m)
})(window,document,'script','//www.google-analytics.com/analytics.js','ga');
ga('create', 'UA-67775835-1', 'auto');
ga('send', 'pageview');</script></body></html>