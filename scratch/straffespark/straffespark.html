<html><head><meta charset="utf-8"/><meta name="viewport" content="width=device-width, initial-scale=1"/><title>Straffespark | Kodeklubben</title><link href="../../assets/style.min.css" rel="stylesheet"/><script type="text/javascript">// convert url relative to current file
// ex: python/index.html -> ../python/index.html
function relative(url) {
  var urlRoot = '../..';
  if (urlRoot !== '') {
    return urlRoot + '/' + url;
  }
  return url;
}</script></head><body><div class="container"><div class="row"><div class="col-xs-12"><div class="top-menu"><div class="navigation"><a href="../../index.html"><span aria-hidden="true" class="glyphicon glyphicon-home"></span><span>&nbsp;</span><span data-i18n="html=layout.home">Forside</span></a><span>&nbsp;/&nbsp;</span><a href="..">Scratch</a></div><a data-i18n="title=layout.takeTour" title="Ta en omvisning på siden" data-placement="bottom" href="#" class="intro"><span class="icon"></span><span class="text">Intro</span></a><form class="search"><input type="text" data-i18n="placeholder=layout.search" placeholder="Søk" class="form-control"/></form></div></div><div class="search"><h1 data-i18n="html=layout.searchResults">Søkeresultat</h1><div class="results"></div></div><div class="col-xs-12"><header class="clearfix"><img src="../../assets/img/ccno_logo.png" class="logo hidden-xs"/><h1 class="title">Straffespark</h1><div class="lesson-icons"><div class="level"><img title="Level 1" src="../../assets/img/level1.png"/><span data-i18n="html=layout.levelNames.1">Introduksjon</span></div><a href=".." class="course"><img src="../logo-white.png"/><span>Scratch</span></a><div class="pdf"><a href="/scratch/straffespark/straffespark.pdf" data-i18n="title=layout.downloadPdf" title="Last ned PDF"><span class="icon"></span><span class="text">PDF</span></a></div><div class="readme"><a href="README.html"><span class="icon"></span><span data-i18n="html=layout.teacherNotes" class="text">Lærerveiledning</span></a></div></div></header></div><div class="col-xs-12"><div class="content"><section class="intro" id="introduksjon">
<h1 class="intro" id="introduksjon">Introduksjon</h1>
<p>Vi skal lage et enkelt fotballspill, hvor du skal prøve å score på så
mange straffespark som mulig.</p>
<p><figure><img src="straffespark.png" alt=""></figure></p>
</section>
<section class="activity" id="steg-1-katten-og-fotballbanen">
<h1 class="activity" id="steg-1-katten-og-fotballbanen">Steg 1: Katten og fotballbanen</h1>
<p><em>Vi begynner med å lage en katt som kan bevege seg på en fotballbane.</em></p>
<section class="check" id="sjekkliste">
<h2 class="check" id="sjekkliste">Sjekkliste</h2>
<ul>
<li>
<p>Start et nytt prosjekt, for eksempel ved å klikke <code>Programmering</code> i
menyen. Hvis du allerede har startet et prosjekt kan du begynne på
et nytt ved å velge <code>Fil</code> og deretter <code>Ny</code>.</p>
</li>
<li>
<p>Klikk på <code class="blockmotion">i</code> i hjørnet av kattefiguren, og gi katten
navnet <code>Leo</code>.</p>
</li>
<li>
<p>Klikk på <img src="../bilder/velg-bakgrunn.png" alt="Velg ny bakgrunn"> nederst
til venstre på skjermen for å hente inn en ny bakgrunn. Velg
bakgrunnen <code>Utendørs/goal1</code> eller <code>Utendørs/goal2</code>.</p>
</li>
<li>
<p>Vi skal nå skrive et lite program som flytter katten <code>Leo</code> når vi
klikker på ham. Merk <code>Leo</code> i figurvinduet nederst på skjermen, og
klikk <code>Skript</code>-fanen slik at du ser de forskjellige kommandoklossene
igjen. Pusle deretter sammen de følgende klossene i skriptvinduet
til høyre:</p>
<pre><code class="blocks">    når denne figuren klikkes
    gå (10) steg
</code></pre>
</li>
</ul>
</section>
<section class="flag" id="test-prosjektet">
<h2 class="flag" id="test-prosjektet">Test prosjektet</h2>
<p><strong>Klikk på det grønne flagget.</strong></p>
<ul>
<li>
<p>Flytter <code>Leo</code> på seg når du klikker på ham?</p>
</li>
<li>
<p>Hva skjer om du klikker mange ganger på <code>Leo</code> slik at han når bort
til kanten av scenen?</p>
</li>
</ul>
</section>
<section class="check" id="sjekkliste-2">
<h2 class="check" id="sjekkliste-2">Sjekkliste</h2>
<ul>
<li>
<p>Du kan flytte <code>Leo</code> tilbake på skjermen ved å trykke på ham og dra
ham dit du vil.</p>
</li>
<li>
<p>Vi vil likevel programmere en enklere måte å få <code>Leo</code> tilbake på
banen på. Lag et <strong>nytt</strong> skript, <strong>ved siden av</strong> det du allerede
har laget, som ser slik ut:</p>
<pre><code class="blocks">    når grønt flagg klikkes
    gå til x: (-180) y: (-30)
</code></pre>
</li>
<li>
<p>Nå vil <code>Leo</code> komme tilbake på banen hver gang du klikker det grønne
flagget rett over scenen.</p>
</li>
</ul>
</section>
<section class="save" id="lagre-prosjektet">
<h2 class="save" id="lagre-prosjektet">Lagre prosjektet</h2>
<p>Du har nå skrevet et lite program! Scratch lagrer alt du gjør med
jevne mellomrom. Det er likevel en god vane å lagre selv også
innimellom.</p>
<ul>
<li>
<p>Over scenen er det et tekstfelt hvor du kan gi et navn til spillet
ditt. Kall det for eksempel <code>Straffespark</code>.</p>
</li>
<li>
<p>I menyen <code>Fil</code> kan du velge <code>Lagre nå</code> for å lagre prosjektet.</p>
</li>
</ul>
</section>
</section>
<section class="activity" id="steg-2-vi-sparker-ballen">
<h1 class="activity" id="steg-2-vi-sparker-ballen">Steg 2: Vi sparker ballen</h1>
<p><em>Det neste vi trenger i spillet vårt er en ball!</em></p>
<section class="check" id="sjekkliste-3">
<h2 class="check" id="sjekkliste-3">Sjekkliste</h2>
<ul>
<li>
<p>Vi skal nå legge til en ball-figur i spillet vårt. Klikk på
<img src="../bilder/hent-fra-bibliotek.png" alt="Velg figur fra biblioteket">
og velg fotballen <code>Ting/Soccer Ball</code>.</p>
</li>
<li>
<p>Gi fotballen navnet <code>Ball</code>.</p>
</li>
<li>
<p>Lag ballen mindre ved først å trykke på
<img src="../bilder/krymp.png" alt="krymp"> øverst mot midten av vinduet.
Deretter kan du trykke på ballen seks ganger.</p>
</li>
<li>
<p>Vi skal nå skrive et litt lengre program. I dette programmet legger
vi først fotballen på plass foran katten. Etter at ballen berører
<code>Leo</code> (det vil si <code>Leo</code> sparker ballen) begynner ballen å bevege
seg. Se om du kjenner igjen hvor i programmet de forskjellige
tingene skjer:</p>
<pre><code class="blocks">    når grønt flagg klikkes
    gå til x: (-125) y: (-60)
    vent til &lt;berører [Leo v]?&gt;
    for alltid
        gå (6) steg
    slutt
</code></pre>
</li>
</ul>
</section>
<section class="flag" id="test-prosjektet-2">
<h2 class="flag" id="test-prosjektet-2">Test prosjektet</h2>
<p><strong>Klikk på det grønne flagget.</strong></p>
<ul>
<li>
<p>Sparker <code>Leo</code> ballen når du klikker på ham?</p>
</li>
<li>
<p>Kan <code>Leo</code> sparke ballen en gang til dersom du trykker det grønne
flagget igjen?</p>
</li>
<li>
<p>Hvis <code>Leo</code> sparker ballen før du klikker på ham (med en gang du
trykker det grønne flagget), så må du endre litt på tallene i <code class="b">gå til x: () y: ()</code>-klossen slik at ballen ligger i ro foran <code>Leo</code>.</p>
</li>
</ul>
</section>
</section>
<section class="activity" id="steg-3-vi-trenger-en-keeper">
<h1 class="activity" id="steg-3-vi-trenger-en-keeper">Steg 3: Vi trenger en keeper!</h1>
<p><em>Vi skal nå gjøre spillet litt vanskeligere ved å programmere en keeper.</em></p>
<section class="check" id="sjekkliste-4">
<h2 class="check" id="sjekkliste-4">Sjekkliste</h2>
<ul>
<li>
<p>Legg til en figur til som kan være keeper. Vi har brukt
<code>Dyr/Octopus</code>, men du kan også bruke en annen figur om du vil.</p>
</li>
<li>
<p>Flytt figuren inn i målet. Om det ser ut som figuren står med ryggen
til ballen kan du snu den på følgende måte: Klikk på
<code>Drakter</code>-fanen, og deretter på snu-knappen som er merket med rødt i
figuren under.</p>
<p><figure><img src="snu_figur.png" alt=""></figure></p>
</li>
<li>
<p>Gi figuren navnet <code>Keeper</code>.</p>
</li>
<li>
<p>Lag det følgende programmet for keeperen:</p>
<pre><code class="blocks">    når grønt flagg klikkes
    gå til x: (100) y: (-50)
    pek i retning (0 v)
    for alltid
        gå (15) steg
        sprett tilbake ved kanten
    slutt
</code></pre>
<p>Det er et par nye klosser i dette skriptet. Les programmet nøye. Hva
tror du de nye klossene gjør?</p>
</li>
</ul>
</section>
<section class="flag" id="test-prosjektet-3">
<h2 class="flag" id="test-prosjektet-3">Test prosjektet</h2>
<p><strong>Klikk på det grønne flagget.</strong></p>
<ul>
<li>
<p>Starter keeperen i målet?</p>
</li>
<li>
<p>Beveger <code>Keeper</code> seg opp og ned på skjermen?</p>
</li>
</ul>
</section>
<section class="check" id="sjekkliste-5">
<h2 class="check" id="sjekkliste-5">Sjekkliste</h2>
<ul>
<li>
<p>En ting som ser litt rart ut er at <code>Keeper</code> ikke ser på ballen. Vi
fikser dette ved å legge til en <code class="b">begrens rotasjon [vend sideveis v]</code>-kloss helt i begynnelsen av skriptet vårt.</p>
</li>
<li>
<p>Du synes kanskje at keeperen er litt stor? Vi har tidligere sett
hvordan vi kan bruke <img src="../bilder/krymp.png" alt="krymp"> for å gjøre
figurer mindre. En annen måte å endre størrelsen på er ved å bruke
klosser fra <code class="blocklooks">Utseendet</code>-kategorien.</p>
<p>Legg klossen <code class="b">sett størrelse til (100)%</code> inn i <code class="blockcontrol">for alltid</code>-løkka. Du kan nå eksperimentere med å endre
<code>100%</code> til et annet tall til du finner en passende størrelse på
keeperen. Om du har brukt blekkspruten som <code>Keeper</code> passer <code>50%</code>
ganske bra. Prøv deg frem!</p>
</li>
</ul>
</section>
<section class="flag" id="test-prosjektet-4">
<h2 class="flag" id="test-prosjektet-4">Test prosjektet</h2>
<p><strong>Klikk på det grønne flagget.</strong></p>
<ul>
<li>
<p>Ser keeperen i retning av <code>Leo</code> og ballen?</p>
</li>
<li>
<p>Hva skjer etter at katten skyter mot mål? Kan keeperen redde ballen?</p>
</li>
</ul>
</section>
</section>
<section class="activity" id="steg-4-keeperen-redder">
<h1 class="activity" id="steg-4-keeperen-redder">Steg 4: Keeperen redder!</h1>
<p><em>Nå er det på tide at keeperen redder ballen!</em></p>
<p>Vi skal nå lage noen tester som sier i fra når keeperen redder ballen,
eller når ballen går i mål.</p>
<section class="check" id="sjekkliste-6">
<h2 class="check" id="sjekkliste-6">Sjekkliste</h2>
<ul>
<li>
<p>Vi begynner med å finne ut når keeperen redder ballen. Klikk på
<code>Ball</code>. Legg til en <code class="blockcontrol">hvis ellers</code>-kloss i skriptet
slik:</p>
<pre><code class="blocks">    når grønt flagg klikkes
    gå til x: (-125) y: (-60)
    vent til &lt;berører [Leo v]?&gt;
    for alltid
        gå (6) steg
        hvis &lt;berører [Keeper v]?&gt;
            send melding [Redning v]
        ellers
        slutt
    slutt
</code></pre>
<p>I klossen <code class="b">send melding [message1 v]</code> må du velge <code>Ny melding</code> og
deretter skrive inn <code>Redning</code> som meldingsnavn.</p>
</li>
</ul>
<p>Meldinger er beskjeder som figurene i spillet kan sende seg i mellom
uten at du egentlig ser det. Disse gjør det lett for flere figurer å
reagere på ting som skjer.</p>
<ul>
<li>
<p>Vi vil nå at både ballen og keeperen skal slutte å bevege seg ved en
redning. Legg til dette som et nytt skript på både <code>Ball</code> og
<code>Keeper</code>:</p>
<pre><code class="blocks">    når jeg mottar [Redning v]
    stopp [andre skript i figuren v] :: control
</code></pre>
<p>Et triks er å først skrive denne koden for <code>Ball</code>. Deretter kan du
kopiere den til <code>Keeper</code> ved å dra koden til <code>Keeper</code>-figuren i
figurvinduet nederst på skjermen.</p>
</li>
</ul>
</section>
<section class="flag" id="test-prosjektet-5">
<h2 class="flag" id="test-prosjektet-5">Test prosjektet</h2>
<p><strong>Klikk på det grønne flagget.</strong></p>
<ul>
<li>Slutter både ballen og keeperen å bevege seg om keeperen redder?</li>
</ul>
</section>
<section class="check" id="sjekkliste-7">
<h2 class="check" id="sjekkliste-7">Sjekkliste</h2>
<p>Nå skal vi også sjekke om ballen har gått i mål. Vi gjør dette ved å
undersøke hvor langt til høyre på skjermen ballen har beveget
seg. Posisjonen til en figur i Scratch er beskrevet ved hjelp av
koordinater: <code class="b">(x-posisjon)</code> sier hvor en figur er sidelengs på
skjermen, mens <code class="b">(y-posisjon)</code> sier hvor langt opp eller ned på
skjermen en figur er. Rett under scenen kan du se to tall merket <code>x</code>
og <code>y</code>. Disse viser koordinatene til musepekeren.</p>
<p><figure><img src="koordinater.png" alt=""></figure></p>
<ul>
<li>
<p>Vi sier at det har blitt mål om ballen går langt nok til høyre uten
at den blir reddet. Om du prøver å peke på målstangen med
musepekeren ser du at den står omtrent ved <code>x</code> lik 160. Utvid
skriptet på ballen videre slik at det blir seende slik ut:</p>
<pre><code class="blocks">    når grønt flagg klikkes
    gå til x: (-125) y: (-60)
    vent til &lt;berører [Leo v]?&gt;
    for alltid
        gå (6) steg
        hvis &lt;berører [Keeper v]?&gt;
            send melding [Redning v]
        ellers
            hvis &lt;(x-posisjon) &gt; [160]&gt;
                send melding [Mål v]
            slutt
        slutt
    slutt
</code></pre>
</li>
<li>
<p>På samme måte som for redning kan vi avslutte bevegelsen til <code>Ball</code>
og <code>Keeper</code> ved å lage dette skriptet på begge figurene:</p>
<pre><code class="blocks">    når jeg mottar [Mål v]
    stopp [andre skript i figuren v] :: control
</code></pre>
</li>
<li>
<p>Vi kan også la <code>Leo</code> juble litt når han scorer mål. Klikk på
kattefiguren og gi ham følgende skript:</p>
<pre><code class="blocks">    når jeg mottar [Mål v]
    si [Ja, det ble mål!!] i (2) sekunder
</code></pre>
</li>
<li>
<p>Lag et tilsvarende skript der <code>Leo</code> sier noe om at han er lei seg om
det blir en <code>Redning</code>. Prøv dette på egen hånd!</p>
</li>
</ul>
</section>
<section class="flag" id="test-prosjektet-6">
<h2 class="flag" id="test-prosjektet-6">Test prosjektet</h2>
<p><strong>Klikk på det grønne flagget.</strong></p>
<ul>
<li>
<p>Klarer du å score mål?</p>
</li>
<li>
<p>Klarer keeperen å redde noen skudd?</p>
</li>
</ul>
</section>
<section class="protip" id="endre-farten">
<h2 class="protip" id="endre-farten">Endre farten</h2>
<p>Du kan gjøre spillet enklere eller vanskeligere ved å endre farten på
ballen og hvor fort keeperen beveger seg. Begge disse er bestemt av
tallet som står i <code class="b">gå () steg</code>-klossene til henholdsvis <code>Ball</code> og
<code>Keeper</code>.</p>
<p>Prøv forskjellige tall for både fotballen og keeperen til du finner
den kombinasjonen du liker best. Pass på at det blir litt vanskelig,
men ikke umulig.</p>
</section>
</section>
<section class="activity" id="steg-5-forstemann-til-10">
<h1 class="activity" id="steg-5-forstemann-til-10">Steg 5: Førstemann til 10!</h1>
<p><em>Vi skal tilslutt se på hvordan vi kan telle hvor mange mål som
scores.</em></p>
<section class="check" id="sjekkliste-8">
<h2 class="check" id="sjekkliste-8">Sjekkliste</h2>
<p>For å telle hvor mange mål du har scoret, og hvor mange redninger
<code>Keeper</code> har gjort, skal vi bruke <em>variabler</em>.</p>
<ul>
<li>
<p>Klikk på scenen til venstre for figurlisten.</p>
</li>
<li>
<p>Klikk på <code class="blockdata">Data</code>-kategorien og lag en ny variabel. Gi
den nye variabelen navnet <code>Mål</code>. Legg merke til at det
dukket opp en ny boks på scenen som er merket <code>Mål</code>, og som viser
tallet <code class="blockdata">0</code>.</p>
</li>
<li>
<p>Vi vil nå telle målene. Lag et nytt skript som endrer <code class="b">(Mål)</code>
hver gang meldingen <code>Mål</code> sendes, ved å lage dette skriptet på
Scenen:</p>
<pre><code class="blocks">    når jeg mottar [Mål v]
    endre [Mål v] med (1)
</code></pre>
</li>
<li>
<p>Vi kan gjøre tilsvarende for å telle antall redninger. Lag en ny
variabel som heter <code class="b">(Redninger)</code>.</p>
</li>
<li>
<p>Lag deretter et nytt skript for å telle redningene:</p>
<pre><code class="blocks">    når jeg mottar [Redning v]
    endre [Redninger v] med (1)
</code></pre>
</li>
</ul>
</section>
<section class="flag" id="test-prosjektet-7">
<h2 class="flag" id="test-prosjektet-7">Test prosjektet</h2>
<p><strong>Klikk på det grønne flagget.</strong></p>
<ul>
<li>
<p>Teller spillet hver gang du scorer mål?</p>
</li>
<li>
<p>Telles også hvor mange redninger keeperen gjør?</p>
</li>
</ul>
</section>
<section class="check" id="sjekkliste-9">
<h2 class="check" id="sjekkliste-9">Sjekkliste</h2>
<p>Avslutningsvis vil vi legge inn en test på om <code>Leo</code> klarer å score 10
mål eller <code>Keeper</code> klarer å redde 10 ganger. Dette er litt omfattende.</p>
<ul>
<li>
<p>Først vil vi lage to nye bakgrunner, en vi kan bruke om spilleren
vinner (katten scorer 10 ganger) og en vi bruker om spilleren taper
(keeperen redder 10 ganger). Klikk på <code>Bakgrunner</code>-fanen. Høyreklikk
på den lille versjonen av bakgrunnen din midt på skjermen og velg
<code>Lag en kopi</code>.</p>
</li>
<li>
<p>Velg en passende farge, og klikk deretter på tekstverktøyet. Velg
Skrifttype: <code>Marker</code> nederst på skjermen. Skriv en tekst som ligner
på <code>Gratulerer, du vant!</code> litt høyt på kopien av bakgrunnen. Gi
denne bakgrunnen navnet <code>Seier</code>.</p>
</li>
<li>
<p>Lag deretter en ny kopi av den originale bakgrunnen. Kall denne
bakgrunnen <code>Tap</code> og skriv også her en passende tekst.</p>
</li>
<li>
<p>Lag et skript på bakgrunnen som setter variabelene dine til 0 ved
begynnelsen av spillet.</p>
<pre><code class="blocks">    når grønt flagg klikkes
    sett [Mål v] til [0]
    sett [Redninger v] til [0]
    bytt bakgrunn til [goal1]
    send melding [Nytt spark v]
</code></pre>
</li>
<li>
<p>Vi vil nå spille uten at vi må klikke på det grønne flagget for hver
gang vi skal skyte et straffespark. Til dette bruker vi meldingen
<code>Nytt spark</code>. Vi må nå bytte ut</p>
<pre><code class="blocks">    når grønt flagg klikkes
</code></pre>
<p>med</p>
<pre><code class="blocks">    når jeg mottar [Nytt spark v]
</code></pre>
<p>på både <code>Leo</code>, <code>Ball</code> og <code>Keeper</code>. For eksempel, på <code>Leo</code> blir
skriptet seende slik ut:</p>
<pre><code class="blocks">    når jeg mottar [Nytt spark v]
    gå til x: (-180) y: (-30)
</code></pre>
</li>
<li>
<p>Til slutt legger vi på testen om vi har scoret 10 mål, eller om
keeperen har reddet 10 ganger. Endre <code>Mål</code>-skriptet på scenen slik
at det blir seende slik ut:</p>
<pre><code class="blocks">    når jeg mottar [Mål v]
    endre [Mål v] med (1)
    vent (2) sekunder
    hvis &lt;(Mål) &lt; [10]&gt;
        send melding [Nytt spark v]
    ellers
        bytt bakgrunn til [Seier v]
        stopp [alle v] :: control
    slutt
</code></pre>
</li>
<li>
<p>På samme måte endrer du <code>Redning</code>-skriptet på scenen:</p>
<pre><code class="blocks">    når jeg mottar [Redning v]
    endre [Redninger v] med (1)
    vent (2) sekunder
    hvis &lt;(Redninger) &lt; [10]&gt;
        send melding [Nytt spark v]
    ellers
        bytt bakgrunn til [Tap v]
        stopp [alle v] :: control
    slutt
</code></pre>
</li>
</ul>
</section>
<section class="flag" id="test-prosjektet-8">
<h2 class="flag" id="test-prosjektet-8">Test prosjektet</h2>
<p><strong>Klikk på det grønne flagget.</strong></p>
<ul>
<li>
<p>Får du skyte flere straffespark uten å måtte trykke på det grønne
flagget mellom hver gang?</p>
</li>
<li>
<p>Bytter spillet til riktig bakgrunn om du scorer 10 mål?</p>
</li>
<li>
<p>Bytter spillet til riktig bakgrunn om keeperen redder 10 ganger?</p>
</li>
<li>
<p>Nullstilles målene og redningene når du klikker det grønne flagget?</p>
</li>
</ul>
</section>
<section class="protip" id="lydeffekter">
<h2 class="protip" id="lydeffekter">Lydeffekter</h2>
<p>Du kan legge lydeffekter på spillet ditt ved å bruke klossene under
<code class="blocksound">Lyd</code>-kategorien. Prøv for eksempel å legge på lyder når
ballen sparkes, når keeperen redder eller når det blir mål.</p>
<p>For å finne flere lyder å bruke i spillet ditt kan du velge
<code>Lyder</code>-fanen. Her kan du hente flere lyder fra Scratch-biblioteket
eller til og med ta opp egne lyder. Eksperimenter og prøv deg frem!</p>
</section>
<section class="save" id="lagre-spillet">
<h2 class="save" id="lagre-spillet">Lagre spillet</h2>
<p>Da er vi ferdige med Straffespark! Om du har noen ideer til hvordan du
kan gjøre spillet enda morsommere så prøv dem selv!</p>
<p>Om du klikker <code>Legg ut</code> vil prosjektet ditt bli lagt ut på
Scratch-hjemmesiden slik at andre kan spille det!</p>
</section>
</section>
</div><div class="improve"><h3>Forbedre denne siden</h3><p>Funnet en feil? Kunne noe vært bedre? Hvis ja, vennligst gi oss tilbakemelding ved å lage en sak på Github eller fiks feilen selv om du kan. Vi er takknemlige for enhver tilbakemelding!</p><a href="https://github.com/kodeklubben/oppgaver/issues/new?title=Scratch: Straffespark&amp;body=Beskriv ditt problem..." class="issue">Rapporter et problem</a><a href="https://github.com/kodeklubben/oppgaver/tree/master/src/scratch/straffespark" class="code">Vis koden og fiks selv</a></div></div><div class="col-xs-12"><div id="footer" class="clearfix"><div class="license"><p><strong data-i18n="html=layout.license">Lisens</strong><strong>:</strong></p><a rel="license" data-i18n="href=layout.licenseUrl" href="http://creativecommons.org/licenses/by-sa/4.0/deed.no">CC BY-SA 4.0</a></div><div class="author"><p><strong data-i18n="html=layout.author">Forfatter</strong><strong>:</strong></p><p>Erik Kalstad og Geir Arne Hjelle</p>
</div></div></div></div></div><div class="intro-question modal fade"><div class="modal-dialog"><div class="modal-content"><div class="modal-header"><button type="button" data-dismiss="modal" aria-label="Close" class="close"><span aria-hidden="true">&times;</span></button><h4 data-i18n="html=layout.greeting" class="modal-title">Hei der!</h4></div><div class="modal-body"><p data-i18n="html=layout.askTour">Ser ut som dette er ditt første besøk, vil du ha en omvisning?</p></div><div class="modal-footer"><button data-i18n="html=layout.yes" class="btn btn-success">Ja!</button><button data-dismiss="modal" data-i18n="html=layout.no" class="btn btn-danger">Nei takk</button></div></div></div></div><script src="../../assets/vendor.min.js"></script><script src="../../assets/script.min.js"></script><script>$(document).ready(function(){
  $('pre').has('code.blocks').addClass('blocks');
  scratchblocks.renderMatching('code.blocks', {
    languages: ['nb', 'en']
  });
  scratchblocks.renderMatching('code.b', {
    languages: ['nb', 'en'],
    inline: true
  });
});</script><script>(function(i,s,o,g,r,a,m){i['GoogleAnalyticsObject']=r;i[r]=i[r]||function(){
(i[r].q=i[r].q||[]).push(arguments)},i[r].l=1*new Date();a=s.createElement(o),
m=s.getElementsByTagName(o)[0];a.async=1;a.src=g;m.parentNode.insertBefore(a,m)
})(window,document,'script','//www.google-analytics.com/analytics.js','ga');
ga('create', 'UA-67775835-1', 'auto');
ga('send', 'pageview');</script></body></html>