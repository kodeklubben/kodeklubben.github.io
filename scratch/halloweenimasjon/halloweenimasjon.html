<html><head><meta charset="utf-8"/><meta name="viewport" content="width=device-width, initial-scale=1"/><title>Halloweenimasjon | Kodeklubben</title><link href="../../assets/style.min.css" rel="stylesheet"/><script type="text/javascript">// convert url relative to current file
// ex: python/index.html -> ../python/index.html
function relative(url) {
  var urlRoot = '../..';
  if (urlRoot !== '') {
    return urlRoot + '/' + url;
  }
  return url;
}</script></head><body><div class="container"><div class="row"><div class="col-xs-12"><div class="top-menu"><div class="navigation"><a href="../../index.html"><span aria-hidden="true" class="glyphicon glyphicon-home"></span><span>&nbsp;</span><span data-i18n="html=layout.home">Forside</span></a><span>&nbsp;/&nbsp;</span><a href="..">Scratch</a></div><a data-i18n="title=layout.takeTour" title="Ta en omvisning på siden" data-placement="bottom" href="#" class="intro"><span class="icon"></span><span class="text">Intro</span></a><form class="search"><input type="text" data-i18n="placeholder=layout.search" placeholder="Søk" class="form-control"/></form></div></div><div class="search"><div class="results"><h1 data-i18n="html=layout.searchResults">Søkeresultat</h1></div></div><div class="col-xs-12"><header class="clearfix"><img src="../../assets/img/ccno_logo.png" class="logo hidden-xs"/><h1 class="title">Halloweenimasjon</h1><div class="lesson-icons"><div class="level"><img title="Level 1" src="../../assets/img/level1.png"/><span data-i18n="html=layout.levelNames.1">Introduksjon</span></div><a href=".." class="course"><img src="../logo-white.png"/><span>Scratch</span></a><div class="pdf"><a href="/scratch/halloweenimasjon/halloweenimasjon.pdf" data-i18n="title=layout.downloadPdf" title="Last ned PDF"><span class="icon"></span><span class="text">PDF</span></a></div><div class="readme"><a href="README.html"><span class="icon"></span><span data-i18n="html=layout.teacherNotes" class="text">Lærerveiledning</span></a></div></div></header></div><div class="col-xs-12"><div class="content"><section class="intro" id="introduksjon">
<h1 class="intro" id="introduksjon">Introduksjon</h1>
<p>Vi vil her se på hvordan vi kan lage forskjellige animasjoner med et
Halloween-tema. Disse kan vi enten dele med vennene våre gjennom
Scratch, eller kanskje enda morsommere: Vi kan projisere dem på en
gardin, et laken eller en vegg under Halloween.</p>
<p><figure><img src="halloweenimasjon.jpg" alt=""></figure></p>
</section>
<section class="activity" id="steg-1-en-forste-animasjon">
<h1 class="activity" id="steg-1-en-forste-animasjon">Steg 1: En første animasjon</h1>
<p><em>Vi begynner med å la et skummelt spøkelse fly fram og tilbake over
skjermen.</em></p>
<section class="check" id="sjekkliste">
<h2 class="check" id="sjekkliste">Sjekkliste</h2>
<ul>
<li>
<p>Start et nytt prosjekt. Slett kattefiguren, ved for eksempel å
klikke på <img src="../bilder/slett.png" alt="Slett"> i menylinjen øverst på
skjermen, og deretter på katten.</p>
</li>
<li>
<p>Velg en ny figur ved å klikke
<img src="../bilder/hent-fra-bibliotek.png" alt="Velg figur fra biblioteket">. Finn
et skummelt spøkelse! Vi har brukt <code>Fantasi/Ghost2</code>.</p>
</li>
<li>
<p>Trykk på <code class="blockmotion">i</code> øverst til venstre på den nye
spøkelsesfiguren din. Gi den navnet <code>Spøkelse</code>.</p>
<p><figure><img src="spokelse.png" alt=""></figure></p>
</li>
<li>
<p>Nå skal vi lage et enkelt skript som får spøkelset til å fly over
skjermen. Bygg sammen en <code class="blockcontrol">gjenta</code>- og en
<code class="blockmotion">gå</code>-kloss på denne måten:</p>
<pre><code class="blocks">    gjenta (200) ganger
        gå (5) steg
    slutt
</code></pre>
</li>
<li>
<p>Klikk på skriptet ditt for å starte animasjonen. Flytter spøkelset
ditt på seg? Ser du et problem?</p>
</li>
<li>
<p>Spøkelset ser ut som om det setter seg fast når det kommer til
kanten! Dette kan vi fikse med en
<code class="blockmotion">sprett tilbake</code>-kloss:</p>
<pre><code class="blocks">    gjenta (200) ganger
        gå (5) steg
        sprett tilbake ved kanten
    slutt
</code></pre>
</li>
<li>
<p>Klikk på skriptet ditt igjen. Virker det bedre nå?</p>
</li>
<li>
<p>Hmm ... Spøkelset flyr opp-ned ... Det ser litt rart ut. Vi kan si
at spøkelset bare skal snu seg sidelengs med en
<code class="blockmotion">begrens rotasjon</code>-kloss. Denne legger vi helt først i
skriptet på denne måten:</p>
<pre><code class="blocks">    begrens rotasjon [vend sideveis v]
    gjenta (200) ganger
        gå (5) steg
        sprett tilbake ved kanten
    slutt
</code></pre>
</li>
<li>
<p>Til slutt, det ser skumlere ut med en svart bakgrunn! Klikk på
<code>Scene</code> helt til venstre på skjermen, og deretter på
<code class="blocklightgrey">Bakgrunner</code>-fanen nesten øverst på skjermen.</p>
</li>
<li>
<p>Klikk på malingsspannet,
<img src="../bilder/fyll-med-farge.png" alt="Fyll med farge">, og deretter på
den hvite bakgrunnen for å male denne svart.</p>
</li>
<li>
<p>Gi bakgrunnen navnet <code>Svart</code>.</p>
</li>
</ul>
</section>
</section>
<section class="activity" id="steg-2-enda-en-animasjon">
<h1 class="activity" id="steg-2-enda-en-animasjon">Steg 2: Enda en animasjon</h1>
<p><em>For vår andre animasjon vil en demon komme flyvende mot oss.</em></p>
<p><figure><img src="demon.png" alt=""></figure></p>
<section class="check" id="sjekkliste-2">
<h2 class="check" id="sjekkliste-2">Sjekkliste</h2>
<ul>
<li>
<p>Lag en ny figur ved å klikke
<img src="../bilder/hent-fra-bibliotek.png" alt="Velg figur fra biblioteket">. Vi
har brukt <code>Fantasi/Ghoul</code>. Endre navnet på figuren til <code>Demon</code>.</p>
</li>
<li>
<p>For at det skal se ut som demonen kommer flyvende mot oss, vil vi at
den skal starte veldig liten, og deretter bli større. Lag dette
skriptet.</p>
<pre><code class="blocks">    sett størrelse til (0) %
    gjenta (100) ganger
        endre størrelse med (4)
    slutt
</code></pre>
</li>
<li>
<p>Trykk på skriptet for å se om det virker.</p>
</li>
<li>
<p>Et lite problem er at spøkelset også ligger på skjermen. Det vil
være bedre å skjule spøkelset når det ikke animeres. Klikk på
spøkelsesfiguren, og legg til en <code class="blocklooks">vis</code>- og en
<code class="blocklooks">skjul</code>-kloss i skriptet:</p>
<pre><code class="blocks">    begrens rotasjon [vend sideveis v]
    vis
    gjenta (200) ganger
        gå (5) steg
        sprett tilbake ved kanten
    slutt
    skjul
</code></pre>
</li>
<li>
<p>Klikk på spøkelset sitt skript. Skjules spøkelset etter at det er
ferdig med å fly frem og tilbake?</p>
</li>
<li>
<p>Vi kan også gjøre det samme med demonen sitt skript. Klikk på
demon-figuren, og endre skriptet til</p>
<pre><code class="blocks">    sett størrelse til (0) %
    vis
    gjenta (100) ganger
        endre størrelse med (4)
    slutt
    skjul
</code></pre>
</li>
<li>
<p>For å få litt variasjon vil vi at demonen skal animeres over en
skummel skog-bakgrunn. Klikk på
<img src="../bilder/bakgrunn-fra-bibliotek.png" alt="Velg en ferdig bakgrunn">
helt til venstre på skjermen, og velg bakgrunnen
<code>Utendørs/forest</code>. Gi bakgrunnen navnet <code>Skog</code>.</p>
</li>
</ul>
</section>
</section>
<section class="activity" id="steg-3-bytte-bakgrunner">
<h1 class="activity" id="steg-3-bytte-bakgrunner">Steg 3: Bytte bakgrunner</h1>
<p><em>Vi vil nå se på hvordan vi lett kan bytte bakgrunn når vi starter en
animasjon.</em></p>
<section class="check" id="sjekkliste-3">
<h2 class="check" id="sjekkliste-3">Sjekkliste</h2>
<p>Hvis vi for eksempel vil vise spøkelsesanimasjonen på svart bakgrunn
må vi først klikke <code>Scene</code>, deretter <code>Bakgrunner</code>-fanen og den svarte
bakgrunnen. Videre må vi klikke på spøkelsesfiguren, <code>Skript</code>-fanen og
til slutt på selve skriptet. Dette er veldig tungvint! Vi vil nå se
hvordan vi kan bruke meldinger for å gjøre dette mye enklere.</p>
<p>Meldinger gjør det lett å få flere ting til å skje samtidig. Vi skal
nå først lage en melding, <code>Animer spøkelse</code>. Vi vil at denne meldingen
skal både bytte bakgrunnen og starte spøkelsesanimasjonen.</p>
<ul>
<li>
<p>Klikk på <code>Scene</code> og lag dette skriptet:</p>
<pre><code class="blocks">    når jeg mottar [Animer spøkelse v]
    bytt bakgrunn til [Svart v]
</code></pre>
</li>
<li>
<p>Klikk på spøkelsesfiguren og endre skriptet ved å legge til en kloss
på toppen:</p>
<pre><code class="blocks">    når jeg mottar [Animer spøkelse v]
    begrens rotasjon [vend sideveis v]
    vis
    gjenta (200) ganger
        gå (5) steg
        sprett tilbake ved kanten
    slutt
    skjul
</code></pre>
</li>
<li>
<p>Nå venter skriptene våre på meldingen. For å teste kan vi dra
klossen</p>
<pre><code class="blocks">    send melding [Animer spøkelse v]
</code></pre>
<p>ut ved siden av det store skriptet til spøkelset.</p>
</li>
<li>
<p>Send meldingen ved å klikke på <code class="blockevents">send melding</code>-klossen.
Animeres spøkelset over en svart bakgrunn?</p>
</li>
<li>
<p>Vi vil nå gjøre det samme for demonen. Legg til et nytt skript på
scenen:</p>
<pre><code class="blocks">    når jeg mottar [Animer demon v]
    bytt bakgrunn til [Skog v]
</code></pre>
</li>
<li>
<p>Klikk på demonfiguren og endre skriptet slik</p>
<pre><code class="blocks">    når jeg mottar [Animer demon v]
    sett størrelse til (0) %
    vis
    gjenta (100) ganger
        endre størrelse med (4)
    slutt
    skjul
</code></pre>
</li>
<li>
<p>Legg også til klossen</p>
<pre><code class="blocks">    send melding [Animer demon v]
</code></pre>
<p>for å teste at animasjonen fungerer.</p>
</li>
<li>
<p>Send meldingene som animerer spøkelset og demonen. Starter
animasjonene når du klikker på meldingene? Byttes bakgrunnene
riktig?</p>
</li>
</ul>
</section>
</section>
<section class="activity" id="steg-4-koble-sammen-animasjonene">
<h1 class="activity" id="steg-4-koble-sammen-animasjonene">Steg 4: Koble sammen animasjonene</h1>
<p><em>Nå skal vi se hvordan vi kan koble sammen animasjonene slik at de
vises i sekvens etter hverandre.</em></p>
<section class="check" id="sjekkliste-4">
<h2 class="check" id="sjekkliste-4">Sjekkliste</h2>
<ul>
<li>
<p>Vi begynner med å lage en <code class="blockcontrol">for alltid</code>-løkke på
scenen, som sender meldinger:</p>
<pre><code class="blocks">    for alltid
        send melding [Animer spøkelse v] og vent
        send melding [Animer demon v] og vent
    slutt
</code></pre>
</li>
<li>
<p>Klikk på skriptet for å teste det. Trykk den røde stopp-sirkelen for
å stoppe animasjonen. Vises animasjonene etter hverandre i en evig løkke?</p>
</li>
<li>
<p>Det vil se litt bedre ut med en kort pause mellom animasjonene. Legg
til et par <code class="blockcontrol">vent</code>-klosser i skriptet.</p>
<pre><code class="blocks">    for alltid
        send melding [Animer spøkelse v] og vent
        vent (1) sekunder
        send melding [Animer demon v] og vent
        vent (1) sekunder
    slutt
</code></pre>
</li>
<li>
<p>For å gjøre det enklere å starte animasjonen legger vi til en kloss
som gjør at animasjonen starter når det grønne flagget øverst på
skjermen klikkes.</p>
<pre><code class="blocks">    når grønt flagg klikkes
    for alltid
        send melding [Animer spøkelse v] og vent
        vent (1) sekunder
        send melding [Animer demon v] og vent
        vent (1) sekunder
    slutt
</code></pre>
</li>
<li>
<p>Vi kan også bruke grønt flagg-klosser på figurene for å være sikre
på at de starter animasjonen på riktig måte. Legg dette skriptet på
spøkelset:</p>
<pre><code class="blocks">    når grønt flagg klikkes
    skjul
    gå til x: (0) y:(0)
</code></pre>
</li>
<li>
<p>Legg et tilsvarende skript på demonen:</p>
<pre><code class="blocks">    når grønt flagg klikkes
    skjul
    gå til x: (0) y:(0)
</code></pre>
</li>
</ul>
</section>
<section class="flag" id="test-prosjektet">
<h2 class="flag" id="test-prosjektet">Test prosjektet</h2>
<p><strong>Klikk på det grønne flagget.</strong></p>
<ul>
<li>
<p>Kjøres begge animasjonene etter hverandre? Dukker figurene opp når de skal?</p>
</li>
<li>
<p>Endre gjerne i animasjonene slik at du synes de ser bedre
ut. Kanskje du vil ha litt andre figurer? Hvordan kan du få figurene
til å bevege seg raskere? Kanskje litt mer tilfeldig? Prøv deg frem!</p>
</li>
</ul>
</section>
</section>
<section class="activity" id="steg-5-tegn-egne-figurer">
<h1 class="activity" id="steg-5-tegn-egne-figurer">Steg 5: Tegn egne figurer</h1>
<p><em>Vi vil nå lage en tredje animasjon hvor vi tegner en figur på egen hånd</em></p>
<section class="check" id="sjekkliste-5">
<h2 class="check" id="sjekkliste-5">Sjekkliste</h2>
<ul>
<li>
<p>Lag en ny figur ved å trykke på
<img src="../bilder/tegn-ny.png" alt="Tegn ny figur"> ved siden av <code>Ny figur</code>. Du kan tegne hva du vil. Her har vi tegnet et
Jack-O'-Lantern-gresskar.</p>
<p><figure><img src="gresskar.png" alt=""></figure></p>
</li>
<li>
<p>Lag en kopi av drakten du nettopp tegnet ved å høyreklikke på
miniatyren under <code>Ny drakt</code>-overskriften og velg <code>lag en kopi</code>.</p>
<p><figure><img src="kopier_gresskar.png" alt=""></figure></p>
</li>
<li>
<p>Endre litt på den kopierte drakten, slik at du får to drakter som er
ganske, men ikke helt, like. Vi vil nå animere figuren ved å bytte
mellom de to draktene.</p>
</li>
<li>
<p>Klikk på <code class="blocklightgrey">Skript</code>-fanen og legg på dette skriptet:</p>
<pre><code class="blocks">    når jeg mottar [Animer gresskar v]
    vis
    gjenta (50) ganger
        neste drakt
        vent (tilfeldig tall fra (0.1) til (0.3)) sekunder
    slutt
    skjul
</code></pre>
<p>Bytt gjerne ut meldingsnavnet <code>Animer gresskar</code> med noe som passer
for din figur. Klikk på skriptet (eller send en melding) for å
teste animasjonen. Ser det bra ut?</p>
</li>
<li>
<p>Legg også til startposisjonen for den figuren:</p>
<pre><code class="blocks">    når grønt flagg klikkes
    skjul
    gå til x: (0) y: (0)
</code></pre>
</li>
<li>
<p>Gå så til scenen og legg på et skript som bytter til riktig bakgrunn
for den siste animasjonen. Her har vi brukt den svarte bakgrunnen.</p>
<pre><code class="blocks">    når jeg mottar [Animer gresskar v]
    bytt bakgrunn til [Svart v]
</code></pre>
</li>
<li>
<p>Til slutt legger vi denne siste animasjonen til i hovedløkken som
viser animasjonene:</p>
<pre><code class="blocks">    når grønt flagg klikkes
    for alltid
        send melding [Animer spøkelse v] og vent
        vent (1) sekunder
        send melding [Animer demon v] og vent
        vent (1) sekunder
        send melding [Animer gresskar v] og vent
        vent (1) sekunder
    slutt
</code></pre>
</li>
</ul>
</section>
</section>
<section class="activity" id="steg-6-enda-flere-animasjoner">
<h1 class="activity" id="steg-6-enda-flere-animasjoner">Steg 6: Enda flere animasjoner?</h1>
<section class="try" id="prov-selv">
<h3 class="try" id="prov-selv">Prøv selv</h3>
<p>Vi har nå sett noen eksempler på hvordan vi kan lage skumle
halloween-animasjoner. Prøv å bruk lignende teknikker for å lage dine
egne animasjoner!</p>
</section>
<section class="save" id="legg-ut-prosjektet">
<h2 class="save" id="legg-ut-prosjektet">Legg ut prosjektet</h2>
<p>Når du er fornøyd med animasjonene dine kan du dele det med familie og
venner, ved å trykke <code>Legg ut</code>.</p>
</section>
</section>
<section class="activity" id="projiser-animasjonene">
<h1 class="activity" id="projiser-animasjonene">Projiser animasjonene</h1>
<p><em>Vi avslutter med å se på hvordan du kan skremme nabolaget med de
skumle animasjonene dine slik at alle kan se dem.</em></p>
<p>Det enkleste er å sette skjermen i vinduet, og klikke på firkanten for
fullskjermvisning øverst til venstre under Scratch-logoen. Men hvis du
kan låne en prosjektør til Halloween kan du vise animasjonen utendørs,
på en vegg eller på et gardin eller laken, slik bildet i begynnelsen
viser. I begge tilfeller er det litt dumt at Scratch viser animasjonen
med en hvit ramme på skjermen. For å få en bedre visning kan du følge
tipsene nedenfor.</p>
<section class="check" id="sjekkliste-6">
<h2 class="check" id="sjekkliste-6">Sjekkliste</h2>
<ul>
<li>
<p>Først lager vi en fil som viser animasjonen din i et større vindu
med svart bakgrunn. Dette gjør vi med litt HTML-kode. HTML er det
språket som brukes til å lage nettsider.</p>
<p>Last ned filen <a href="projiser.html">projiser.html</a>.  Etter at du har
gått til denne adressen kan du velge <code>Fil &gt; lagre som</code>, eller noe
som ligner, i menyen til nettleseren din. Legg filen et sted du
finner den igjen.</p>
</li>
<li>
<p>Åpne filen i Notepad eller et tilsvarende program. Du vil se en
tekst som ser slik ut:</p>
<pre><code class="html"><span class="hljs-tag">&lt;<span class="hljs-title">html</span>&gt;</span>
<span class="hljs-tag">&lt;<span class="hljs-title">head</span>&gt;</span>
<span class="hljs-tag">&lt;<span class="hljs-title">title</span>&gt;</span>Halloweenimasjon<span class="hljs-tag">&lt;/<span class="hljs-title">title</span>&gt;</span>
<span class="hljs-tag">&lt;/<span class="hljs-title">head</span>&gt;</span>

<span class="hljs-tag">&lt;<span class="hljs-title">body</span> <span class="hljs-attribute">bgcolor</span>=<span class="hljs-value">"#000000"</span>&gt;</span>
<span class="hljs-tag">&lt;<span class="hljs-title">div</span> <span class="hljs-attribute">style</span>=<span class="hljs-value">"overflow-y: hidden; height: 890px; margin-left: auto; margin-right: auto; width: 1180px;"</span> <span class="hljs-attribute">id</span>=<span class="hljs-value">"applet"</span>&gt;</span>
<span class="hljs-tag">&lt;<span class="hljs-title">iframe</span> <span class="hljs-attribute">style</span>=<span class="hljs-value">"margin-top:-56px; margin-left: -10px"</span> <span class="hljs-attribute">allowtransparency</span>=<span class="hljs-value">"true"</span> <span class="hljs-attribute">width</span>=<span class="hljs-value">"1200"</span> <span class="hljs-attribute">height</span>=<span class="hljs-value">"960"</span> <span class="hljs-attribute">src</span>=<span class="hljs-value">"http://scratch.mit.edu/projects/embed/30923784/?autostart=true"</span> <span class="hljs-attribute">frameborder</span>=<span class="hljs-value">"0"</span> <span class="hljs-attribute">scrolling</span>=<span class="hljs-value">"no"</span> <span class="hljs-attribute">seamless</span>=<span class="hljs-value">"seamless"</span> <span class="hljs-attribute">allowfullscreen</span>=<span class="hljs-value">""</span>&gt;</span><span class="hljs-tag">&lt;/<span class="hljs-title">iframe</span>&gt;</span>
<span class="hljs-tag">&lt;/<span class="hljs-title">div</span>&gt;</span>
<span class="hljs-tag">&lt;/<span class="hljs-title">body</span>&gt;</span>
<span class="hljs-tag">&lt;/<span class="hljs-title">html</span>&gt;</span>
</code></pre>
</li>
<li>
<p>Gjemt inne i denne teksten står det et Scratch-prosjektnummer. I
dette tilfelle er nummeret <code>30923784</code>. Du må bytte dette nummeret
med prosjektnummeret ditt.</p>
</li>
</ul>
<section class="protip" id="prosjektnummer">
<h3 class="protip" id="prosjektnummer">Prosjektnummer</h3>
<p>For å finne prosjektnummeret ditt kan du se i adressefeltet i
nettleseren din mens du jobber med prosjektet. Som en del av adressen
finner du et 8-sifret tall. Dette er ditt prosjektnummer.</p>
</section>
</section>
<section class="check" id="sjekkliste-7">
<h2 class="check" id="sjekkliste-7">Sjekkliste</h2>
<ul>
<li>
<p>Bytt <code>30923784</code> med ditt prosjektnummer og lagre filen.</p>
</li>
<li>
<p>I nettleseren din kan du nå åpne filen du nettopp endret. Velg
<code>Fil &gt; åpne fil</code>, eller noe som ligner, i nettleseren din. Velg den
riktige filen.</p>
</li>
<li>
<p>Du skal nå se animasjonen din på svart bakgrunn.</p>
</li>
<li>
<p>Koble datamaskinen din til en prosjektør, og vis animasjonen
din på et hvitt laken, en gardin eller kanskje en vegg!</p>
</li>
</ul>
</section>
</section>
</div><div class="improve"><h3>Forbedre denne siden</h3><p>Funnet en feil? Kunne noe vært bedre? Hvis ja, vennligst gi oss tilbakemelding ved å lage en sak på Github eller fiks feilen selv om du kan. Vi er takknemlige for enhver tilbakemelding!</p><a href="https://github.com/kodeklubben/oppgaver/issues/new?title=Scratch: Halloweenimasjon&amp;body=Beskriv ditt problem..." class="issue">Rapporter et problem</a><a href="https://github.com/kodeklubben/oppgaver/tree/master/src/scratch/halloweenimasjon" class="code">Vis koden og fiks selv</a></div></div><div class="col-xs-12"><div id="footer" class="clearfix"><div class="license"><p><strong data-i18n="html=layout.license">Lisens</strong><strong>:</strong></p><a rel="license" data-i18n="href=layout.licenseUrl" href="http://creativecommons.org/licenses/by-sa/4.0/deed.no">CC BY-SA 4.0</a></div><div class="author"><p><strong data-i18n="html=layout.author">Forfatter</strong><strong>:</strong></p><p>Torbjørn Skauli og Geir Arne Hjelle</p>
</div></div></div></div></div><div class="intro-question modal fade"><div class="modal-dialog"><div class="modal-content"><div class="modal-header"><button type="button" data-dismiss="modal" aria-label="Close" class="close"><span aria-hidden="true">&times;</span></button><h4 data-i18n="html=layout.greeting" class="modal-title">Hei der!</h4></div><div class="modal-body"><p data-i18n="html=layout.askTour">Ser ut som dette er ditt første besøk, vil du ha en omvisning?</p></div><div class="modal-footer"><button data-i18n="html=layout.yes" class="btn btn-success">Ja!</button><button data-dismiss="modal" data-i18n="html=layout.no" class="btn btn-danger">Nei takk</button></div></div></div></div><script src="../../assets/vendor.min.js"></script><script src="../../assets/script.min.js"></script><script>$(document).ready(function(){
  $('pre').has('code.blocks').addClass('blocks');
  scratchblocks2.load_language(scratchblocks2._translations['nb']);
  scratchblocks2.parse('code.blocks');
  scratchblocks2.parse('code.b', {inline: true});
});</script><script>(function(i,s,o,g,r,a,m){i['GoogleAnalyticsObject']=r;i[r]=i[r]||function(){
(i[r].q=i[r].q||[]).push(arguments)},i[r].l=1*new Date();a=s.createElement(o),
m=s.getElementsByTagName(o)[0];a.async=1;a.src=g;m.parentNode.insertBefore(a,m)
})(window,document,'script','//www.google-analytics.com/analytics.js','ga');
ga('create', 'UA-67775835-1', 'auto');
ga('send', 'pageview');</script></body></html>