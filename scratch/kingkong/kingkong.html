<html><head><meta charset="utf-8"/><meta name="viewport" content="width=device-width, initial-scale=1"/><title>King Kong | Kodeklubben</title><link href="../../assets/style.min.css" rel="stylesheet"/><script type="text/javascript">// convert url relative to current file
// ex: python/index.html -> ../python/index.html
function relative (url) {
  var urlRoot = '../..';
  if (urlRoot !== '') {
    return urlRoot + '/' + url;
  }
  return url;
}</script></head><body><div class="container"><div class="row"><div class="col-xs-12"><div class="top-menu"><div class="navigation"><a href="../../index.html"><span aria-hidden="true" class="glyphicon glyphicon-home"></span><span>&nbsp;</span><span>Forside</span></a><span>&nbsp;/&nbsp;</span><img src="../logo-black.png"/><a href="..">Scratch</a></div><a title="Ta en omvisning på siden" data-placement="bottom" href="#" class="intro"><span class="icon"></span><span class="text">Intro</span></a><form class="search"><input type="text" placeholder="Søk" class="form-control"/></form></div></div><div class="search"><h1>Søkeresultat</h1><div class="results"></div></div><div class="col-xs-12"><header class="clearfix"><img src="../logo-black.png" class="logo hidden-xs"/><h1 class="title">King Kong</h1><div class="lesson-icons"><div class="level"><img title="Nivå 3" src="../../assets/img/level3.png"/><span>Erfaren</span></div><a href=".." class="course"><img src="../logo-white.png"/><span>Scratch</span></a><div class="pdf"><a href="/scratch/kingkong/kingkong.pdf" title="Last ned PDF"><span class="icon"></span><span class="text">PDF</span></a></div><div class="readme"><a href="README.html"><span class="icon"></span><span class="text">Lærerveiledning</span></a></div></div></header></div><div class="col-xs-12"><div class="content"><section class="intro" id="introduksjon">
<h1 class="intro" id="introduksjon">Introduksjon</h1>
<p>I dette spillet inspirert av historien om King Kong, skal vi se hvor
lett det er å bruke grafikk som ikke allerede ligger i
Scratch-biblioteket. I spillet styrer vi King Kong som må passe seg
for flyene som angriper ham.</p>
<p><figure><img src="kingkong.png" alt=""></figure></p>
</section>
<section class="activity" id="steg-1-hente-grafikk-fra-nettet">
<h1 class="activity" id="steg-1-hente-grafikk-fra-nettet">Steg 1: Hente grafikk fra nettet</h1>
<p>Vi skal først se på hvordan vi kan hente bilder og figurer fra nettet
og bruke dem i våre egne spill. Til dette spillet trenger vi en
skyskraper, et fly og en gorilla.</p>
<section class="check" id="sjekkliste">
<h2 class="check" id="sjekkliste">Sjekkliste</h2>
<ul class="task-list">
<li class="task-list-item">
<p><input type="checkbox" id="cbx_0" disabled="true"><label for="cbx_0"> Åpne en ny fane i nettleseren din og gjør et søk, for eksempel etter
<code>skyscraper icon</code>. Velg gjerne <em>Bildesøk</em> eller lignende for å bare
se søkeresultatene som er bilder.</label></p>
<p>Finn en skyskraper som du liker. Velg deretter <em>Se bildet</em> for å
få bildet i full størrelse. Høyreklikk på bildet og velg <em>Lagre
bildet som</em> og lagre det på din datamaskin et sted du finner det
igjen.</p>
</li>
</ul>
<section class="protip" id="tips-for-soking">
<h3 class="protip" id="tips-for-soking">Tips for søking</h3>
<ul>
<li>
<p>Når du søker etter bilder er det best å søke på engelsk fordi det er
det mest brukte språket på internett.</p>
</li>
<li>
<p>For å finne grafikk i stedet for bilder kan det være lurt å ta med
ord som <code>icon</code>, <code>pixel</code> eller <code>drawing</code> i søket ditt.</p>
</li>
<li>
<p>De fleste søkemotorene har også muligheten for å gjøre <em>avansert
bildesøk</em>. Da kan du som regel begrense søket til å bare lete etter
tegninger eller tilsvarende.</p>
</li>
</ul>
</section>
</section>
<section class="check" id="sjekkliste-2">
<h2 class="check" id="sjekkliste-2">Sjekkliste</h2>
<ul class="task-list">
<li class="task-list-item">
<p><input type="checkbox" id="cbx_1" disabled="true"><label for="cbx_1"> Søk også opp figurer for fly og King Kong.</label></p>
<p>Her er noen eksempler, men bruk gjerne bilder du finner selv:</p>
<p><figure><img src="eksempel.png" alt=""></figure></p>
<p>Skyskraper fra
<a href="http://www.iconarchive.com/show/home-sweet-home-icons-by-iconka/Home-Skyscraper-icon.html">www.iconka.com</a>,
fly fra
<a href="http://hellraz3r.deviantart.com/art/Plane-Pixel-Art-193480982">hellraz3r.deviantart.com</a>
og King Kong fra
<a href="http://www.flaticon.com/free-icon/small-monkey-with-long-tail_28726">www.freepik.com</a>.</p>
</li>
<li class="task-list-item">
<p><input type="checkbox" id="cbx_2" disabled="true"><label for="cbx_2"> Etter at du har lastet ned bildene fra nettet er det på tide å ta
dem inn som nye figurer i Scratch. Gå tilbake til Scratch. Klikk på
<img src="../bilder/hent-fra-fil.png" alt="Last opp figur fra fil"> ved siden av
<strong>Ny figur</strong> og velg et av bildene du har lastet ned. Gjør det samme
med de andre bildene, slik at du har tre figurer, en skyskraper, et
fly og en King Kong-figur.</label></p>
</li>
<li class="task-list-item">
<p><input type="checkbox" id="cbx_3" disabled="true"><label for="cbx_3"> Figurene får navn fra bildefilene. Endre gjerne navnet på figurene i
figurlisten til <code>skyskraper</code>, <code>fly</code> og <code>kong</code> slik at det blir
enklere å holde oversikten.</label></p>
</li>
</ul>
<section class="protip" id="hvilke-bilder-kan-du-bruke">
<h3 class="protip" id="hvilke-bilder-kan-du-bruke">Hvilke bilder kan du bruke?</h3>
<p>Når du henter bilder fra nettet bør du sjekke at du har tillatelse til
å bruke dem. Selv om bilder ligger på Internett betyr ikke det at du
kan kopiere dem og bruke de som du selv vil!</p>
<p>Mange bilder har en <em>lisens</em> som sier at andre kan bruke dem. Dette
står ofte på nettsiden i nærheten av bildet (på samme måte som det
står Lisens nederst i denne oppgaven). Vanligvis vil de som eier
bildet at du forteller at du har kopiert bildet fra dem. Dette er
veldig lett i Scratch, da man kan skrive hvor bildene kommer fra på
Prosjektsiden under <em>Merknader og Bidragsytere</em>.</p>
</section>
</section>
</section>
<section class="activity" id="steg-2-tegn-litt-selv">
<h1 class="activity" id="steg-2-tegn-litt-selv">Steg 2: Tegn litt selv</h1>
<p>Like morsomt som å finne bilder på nettet er det å tegne litt selv.</p>
<section class="check" id="sjekkliste-3">
<h2 class="check" id="sjekkliste-3">Sjekkliste</h2>
<ul class="task-list">
<li class="task-list-item">
<p><input type="checkbox" id="cbx_4" disabled="true"><label for="cbx_4"> La oss først tegne en enkel bakgrunn. Klikk på
<img src="../bilder/tegn-ny.png" alt="Tegn ny bakgrunn"> ved <strong>Ny bakgrunn</strong>
nederst til venstre.</label></p>
</li>
<li class="task-list-item">
<p><input type="checkbox" id="cbx_5" disabled="true"><label for="cbx_5"> Velg Malingsbøtte-verktøyet (<em>Fyll med farge</em>) for å fargelegge
bakgrunnen. Finn et par fine himmelfarger, for eksempel en overgang
fra blå øverst til noe lysere nederst. Klikk på bakgrunnen slik at
den blir fargelagt.</label></p>
<p><figure><img src="tegn_bakgrunn.png" alt=""></figure></p>
</li>
<li class="task-list-item">
<p><input type="checkbox" id="cbx_6" disabled="true"><label for="cbx_6"> For en litt enkel gresseffekt skal vi nå velge
<em>Rektangel</em>-verktøyet, og en helt svart farge. Tegn et svart
rektangel på den nederste delen av bakgrunnen.</label></p>
</li>
<li class="task-list-item">
<p><input type="checkbox" id="cbx_7" disabled="true"><label for="cbx_7"> Velg så en ganske lys grønn farge og tegn et grønt rektangel som
dekker det meste av det svarte rektangelet, slik at det blir en
svart strek mellom gresset og himmelen.</label></p>
<p><figure><img src="gronn_bakgrunn.png" alt=""></figure></p>
</li>
<li class="task-list-item">
<p><input type="checkbox" id="cbx_8" disabled="true"><label for="cbx_8"> Velg deretter en litt mørkere grønn farge, og tegn et nytt grønt
rektangel som dekker den nedre delen av det forrige
rektangelet. Gjenta dette med stadig mørkere grønnfarger til du har
et passende antall striper som forestiller gresset. Se
<a href="#introduksjon">øverst i oppgaven</a> for et ferdig eksempel.</label></p>
</li>
<li class="task-list-item">
<p><input type="checkbox" id="cbx_9" disabled="true"><label for="cbx_9"> Du kan også tegne litt på figurene du har lastet ned. For eksempel,
om du lastet ned skyskraperen fra lenken over er den gjennomsiktig!
Det ser litt rart ut. Det blir bedre om du velger en farge og
fargelegger skyskraperen!</label></p>
</li>
</ul>
<p>Til spillet vårt vil vi behøve to drakter til <strong>King Kong</strong>. En drakt
der han står på venstre side av skyskraperen og en der han står på
høyre side.</p>
<ul class="task-list">
<li class="task-list-item">
<p><input type="checkbox" id="cbx_10" disabled="true"><label for="cbx_10"> Klikk på <code>kong</code>-figuren og velg <code>Drakter</code>-fanen. Høyreklikk på
<code>kong</code>-drakten og velg <code>Lag en kopi</code>.</label></p>
</li>
<li class="task-list-item">
<p><input type="checkbox" id="cbx_11" disabled="true"><label for="cbx_11"> Klikk på kopien og bruk knappen <img src="../bilder/speilvend.png" alt="" title="Speilvend
høyre-venstre"> i øverste høyre hjørne til å speilvende denne nye drakten.</label></p>
</li>
<li class="task-list-item">
<p><input type="checkbox" id="cbx_12" disabled="true"><label for="cbx_12"> Gi de to draktene navnene <code>Høyre</code> og <code>Venstre</code>.</label></p>
</li>
</ul>
<section class="protip" id="utforsk-tegneverktoyene">
<h3 class="protip" id="utforsk-tegneverktoyene">Utforsk tegneverktøyene</h3>
<p>Prøv gjerne de forskjellige tegneverktøyene på egen hånd. Vet du hva
alle gjør?</p>
<p>Legg merke til at nede i høyre hjørnet velger du mellom å jobbe med
<em>punktgrafikk</em> og <em>vektorgrafikk</em>. I punktgrafikk jobber vi med nettopp
punktene (også kalt pikslene) i bildet. Typisk vil du gjøre dette med bilder du
laster ned fra nettet. Med vektorgrafikk kan vi jobbe med direkte med linjer og
former. Mange av figurene i Scratchbiblioteket bruker dette, og det er ofte
bedre når vi skal tegne selv.</p>
</section>
</section>
</section>
<section class="activity" id="steg-3-king-kong-flytter-seg">
<h1 class="activity" id="steg-3-king-kong-flytter-seg">Steg 3: King Kong flytter seg</h1>
<p>Nå har vi tatt inn grafikken vi trenger. Det er på tide å begynne å
programmere!</p>
<section class="check" id="sjekkliste-4">
<h2 class="check" id="sjekkliste-4">Sjekkliste</h2>
<ul class="task-list">
<li class="task-list-item">
<p><input type="checkbox" id="cbx_13" disabled="true"><label for="cbx_13"> La oss begynne med <code>skyskraper</code>-figuren. Denne er ganske enkel. Vi
vil bare passe på at den står i ro midt på skjermen i en passende
størrelse. Det kan vi gjøre med et skript som ligner dette:</label></p>
<pre><code class="blocks">når grønt flagg klikkes
sett størrelse til (200) %
legg øverst
gå til x: (0) y: (-50)
</code></pre>
<p>Du må eksperimentere litt med tallene slik at de passer til din
skyskrapergrafikk.</p>
</li>
<li class="task-list-item">
<p><input type="checkbox" id="cbx_14" disabled="true"><label for="cbx_14"> Neste steg er <strong>King Kong</strong>. Vi vil at han skal stå på skyskraperen,
og at vi kan flytte ham fra høyre til venstre side og tilbake igjen
med piltastene. Dette er heller ikke så veldig vanskelig. Du må
sikkert forandre litt på tallene, men et lite skript som ser omtrent
slik ut gjør jobben:</label></p>
<pre><code class="blocks">når grønt flagg klikkes
gå til x: (-45) y: (30)
bytt drakt til [venstre v]
for alltid
    hvis &lt;tast [pil venstre v] trykket?&gt;
        gli (0.2) sekunder til x: (-45) y: (30)
        bytt drakt til [venstre v]
    slutt
    hvis &lt;tast [pil høyre v] trykket?&gt;
        gli (0.2) sekunder til x: (45) y: (30)
        bytt drakt til [høyre v]
    slutt
slutt
</code></pre>
</li>
</ul>
</section>
<section class="flag" id="test-prosjektet">
<h2 class="flag" id="test-prosjektet">Test prosjektet</h2>
<p><strong>Klikk på det grønne flagget.</strong></p>
<ul class="task-list">
<li class="task-list-item">
<p><input type="checkbox" id="cbx_15" disabled="true"><label for="cbx_15"> Er <code>kong</code> og skyskraperen bra plassert i forhold til hverandre?</label></p>
</li>
<li class="task-list-item">
<p><input type="checkbox" id="cbx_16" disabled="true"><label for="cbx_16"> Flytter <strong>King Kong</strong> seg slik han skal når du trykker på piltastene?</label></p>
</li>
</ul>
<p>Endre på figurene og skriptene slik at det ser bra ut!</p>
</section>
</section>
<section class="activity" id="steg-4-flyene-flyr">
<h1 class="activity" id="steg-4-flyene-flyr">Steg 4: Flyene flyr</h1>
<p>Nå skal vi kopiere flyet vårt slik at vi har mange fly som flyr rundt
skyskraperen.</p>
<section class="check" id="sjekkliste-5">
<h2 class="check" id="sjekkliste-5">Sjekkliste</h2>
<ul class="task-list">
<li class="task-list-item">
<p><input type="checkbox" id="cbx_17" disabled="true"><label for="cbx_17"> For å kopiere det ene flyet skal vi bruke det som kalles kloning for
å lage nye fly med ujevne mellomrom. Lag først et skript som stadig
lager nye fly:</label></p>
<pre><code class="blocks">når grønt flagg klikkes
skjul
begrens rotasjon [vend sideveis v]
for alltid
    vent (tilfeldig tall fra (0.5) til (4)) sekunder
    lag klon av [meg v]
slutt
</code></pre>
</li>
<li class="task-list-item">
<p><input type="checkbox" id="cbx_18" disabled="true"><label for="cbx_18"> Om du kjører spillet ditt skjer det ikke noe spennende enda, fordi
vi ikke har sagt hva alle flyklonene skal gjøre. La oss begynne med
å la dem fly skrått over skjermen:</label></p>
<pre><code class="blocks">når jeg starter som klon
pek i retning (45 v)
gå til x: (-280) y: (-140)
vis
gjenta til &lt;(y-posisjon) &gt; [190]&gt;
    gå (10) steg
slutt
slett denne klonen
</code></pre>
</li>
<li class="task-list-item">
<p><input type="checkbox" id="cbx_19" disabled="true"><label for="cbx_19"> Igjen må du justere tallene slik at de passer for deg. Vi vil at
flyet skal fly slik at det kommer borti <code>kong</code> om han står på
venstre side av skyskraperen, men vi vil ikke at flyet krasjer i
skyskraperen selv (se bildet <a href="#introduksjon">øverst i oppgaven</a>).</label></p>
</li>
<li class="task-list-item">
<p><input type="checkbox" id="cbx_20" disabled="true"><label for="cbx_20"> Om du vil kan du klikke på <code>drakter</code> og rotere flyet litt slik at det
flyr i riktig retning.</label></p>
<p><figure><img src="roter_fly.png" alt=""></figure></p>
</li>
<li class="task-list-item">
<p><input type="checkbox" id="cbx_21" disabled="true"><label for="cbx_21"> Vi kan også få flyene til å komme fra begge retninger! Ved å bruke
et tilfeldig tall kan vi bestemme om flyet kommer fra høyre eller
venstre. Endre koden din slik at den blir som følger:</label></p>
<pre><code class="blocks">når jeg starter som klon
hvis &lt;(tilfeldig tall fra (1) til (2)) = [1]&gt;
    pek i retning (45 v)
    gå til x: (-280) y: (-140)
ellers
    pek i retning (-45 v)
    gå til x: (280) y: (-140)
slutt
vis
gjenta til &lt;(y-posisjon) &gt; [190]&gt;
    gå (10) steg
slutt
slett denne klonen
</code></pre>
</li>
</ul>
</section>
</section>
<section class="activity" id="steg-5-king-kong-ma-passe-seg">
<h1 class="activity" id="steg-5-king-kong-ma-passe-seg">Steg 5: King Kong må passe seg</h1>
<p>Oppgaven til <strong>King Kong</strong> er å passe seg slik at han ikke blir
truffet av flyene.</p>
<section class="check" id="sjekkliste-6">
<h2 class="check" id="sjekkliste-6">Sjekkliste</h2>
<ul class="task-list">
<li class="task-list-item">
<p><input type="checkbox" id="cbx_22" disabled="true"><label for="cbx_22"> For at <code>kong</code> skal merke at han blir truffet av flyene lager vi et
nytt skript på ham. Et enkelt utgangspunkt kan være:</label></p>
<pre><code class="blocks">når grønt flagg klikkes
for alltid
    vent til &lt;berører [fly v] ?&gt;
    endre [farge v] effekt med (25)
    vent (0.5) sekunder
    ta bort grafiske effekter
slutt
</code></pre>
<p>Her venter vi 0.5 sekunder både for at fargeeffekten skal synes og
for at da har flyet passert slik at ikke King Kong blir truffet
flere ganger av det samme flyet.</p>
</li>
</ul>
<p>Vi har nå laget et ganske enkelt spill. Men det er flere ting du kan
prøve på egen hånd! Nedenfor er noen forslag, men du har kanskje egne
ideer til hvordan spillet kan videreutvikles?</p>
<section class="try" id="prov-selv">
<h3 class="try" id="prov-selv">Prøv selv</h3>
<ul class="task-list">
<li class="task-list-item">
<p><input type="checkbox" id="cbx_23" disabled="true"><label for="cbx_23"> Legg til lydeffekter! Kanskje litt motorlyd fra flyene, og så klart
trenger vi en lyd når King Kong blir truffet av flyene.</label></p>
</li>
<li class="task-list-item">
<p><input type="checkbox" id="cbx_24" disabled="true"><label for="cbx_24"> Tell poeng! Kanskje du kan få poeng for hvert fly som passerer?</label></p>
</li>
<li class="task-list-item">
<p><input type="checkbox" id="cbx_25" disabled="true"><label for="cbx_25"> Tell liv! King Kong kan ikke bli truffet av flyene <code class="blockcontrol">for alltid</code>. Legg til en <code class="blockdata">liv</code>-variabel som
teller hvor mange liv du har igjen. Kanskje <code>kong</code> ramler ned fra
skyskraperen når han er tom for liv?</label></p>
</li>
<li class="task-list-item">
<p><input type="checkbox" id="cbx_26" disabled="true"><label for="cbx_26"> Kan du utvide spillet? Kanskje kommer det fly i flere retninger og
King Kong må dukke eller hoppe for å unngå dem? Kanskje King Kong
kan fange flyene på en eller annen måte og få poeng for det?</label></p>
</li>
<li class="task-list-item">
<p><input type="checkbox" id="cbx_27" disabled="true"><label for="cbx_27"> Kan du gjøre spillet vanskeligere etterhvert? For eksempel kan
flyene komme raskere etterhvert som du får flere poeng?</label></p>
</li>
</ul>
</section>
</section>
</section>
</div><div class="improve"><h3>Forbedre denne siden</h3><p>Funnet en feil? Kunne noe vært bedre? Hvis ja, vennligst gi oss tilbakemelding ved å lage en sak på Github eller fiks feilen selv om du kan. Vi er takknemlige for enhver tilbakemelding!</p><a href="https://github.com/kodeklubben/oppgaver/issues/new?title=Problem med Scratch: King Kong&amp;body=Oppgavens kildekode: https://github.com/kodeklubben/oppgaver/tree/master/src/scratch/kingkong" class="issue">Rapporter et problem</a><a href="https://github.com/kodeklubben/oppgaver/tree/master/src/scratch/kingkong" class="code">Vis koden og fiks selv</a></div></div><div class="col-xs-12"><div id="footer" class="clearfix"><div class="license"><p><strong>Lisens:</strong></p><a rel="license" href="http://creativecommons.org/licenses/by-sa/4.0/deed.no">CC BY-SA 4.0</a></div><div class="author"><p><strong>Forfatter</strong></p><p>Samuel Erik Abildsø og Geir Arne Hjelle</p>
</div></div></div></div></div><div class="intro-question modal fade"><div class="modal-dialog"><div class="modal-content"><div class="modal-header"><button type="button" data-dismiss="modal" aria-label="Close" class="close"><span aria-hidden="true">&times;</span></button><h4 class="modal-title">Hei der!</h4></div><div class="modal-body"><p>Ser ut som dette er ditt første besøk, vil du ha en omvisning?</p></div><div class="modal-footer"><button class="btn btn-success">Ja!</button><button data-dismiss="modal" class="btn btn-danger">Nei takk</button></div></div></div></div><script src="../../assets/vendor.min.js"></script><script src="../../assets/script.min.js"></script><script>// bind shim for phantomJS
Function.prototype.bind = Function.prototype.bind || function (thisp) {
  var fn = this;
  var args = Array.prototype.slice.call(arguments, 1);
  return function () {
    return fn.apply(thisp, args);
  };
};
$(document).ready(function(){
  $('pre').has('code.blocks').addClass('blocks');
  scratchblocks.renderMatching('code.blocks', {
    languages: ['nb', 'en']
  });
  scratchblocks.renderMatching('code.b', {
    languages: ['nb', 'en'],
    inline: true
  });
});</script><script>(function(i,s,o,g,r,a,m){i['GoogleAnalyticsObject']=r;i[r]=i[r]||function(){
(i[r].q=i[r].q||[]).push(arguments)},i[r].l=1*new Date();a=s.createElement(o),
m=s.getElementsByTagName(o)[0];a.async=1;a.src=g;m.parentNode.insertBefore(a,m)
})(window,document,'script','//www.google-analytics.com/analytics.js','ga');
ga('create', 'UA-67775835-1', 'auto');
ga('send', 'pageview');</script></body></html>