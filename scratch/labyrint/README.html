<html><head><meta charset="utf-8"/><meta name="viewport" content="width=device-width, initial-scale=1"/><title>Lærerveiledning - Labyrint | Kodeklubben</title><link href="../../assets/style.min.css" rel="stylesheet"/><script type="text/javascript">// convert url relative to current file
// ex: python/index.html -> ../python/index.html
function relative(url) {
  var urlRoot = '../..';
  if (urlRoot !== '') {
    return urlRoot + '/' + url;
  }
  return url;
}</script></head><body><div class="container"><div class="row"><div class="col-xs-12"><div class="top-menu"><div class="navigation"><a href="../../index.html"><span aria-hidden="true" class="glyphicon glyphicon-home"></span><span>&nbsp;</span><span data-i18n="html=layout.home">Forside</span></a><span>&nbsp;/&nbsp;</span><a href="..">Scratch</a></div><a data-i18n="title=layout.takeTour" title="Ta en omvisning på siden" data-placement="bottom" href="#" class="intro"><span class="icon"></span><span class="text">Intro</span></a><form class="search"><input type="text" data-i18n="placeholder=layout.search" placeholder="Søk" class="form-control"/></form></div></div><div class="search"><h1 data-i18n="html=layout.searchResults">Søkeresultat</h1><div class="results"></div></div><div class="col-xs-12"><header class="clearfix"><img src="../../assets/img/ccno_logo.png" class="logo hidden-xs"/><h1 class="title">Lærerveiledning - Labyrint</h1><div class="lesson-icons"><a href=".." class="course"><img src="../logo-white.png"/><span>Scratch</span></a><div class="pdf"><a href="/scratch/labyrint/README.pdf" data-i18n="title=layout.downloadPdf" title="Last ned PDF"><span class="icon"></span><span class="text">PDF</span></a></div><div class="lesson-link"><a href="labyrint.html"><span class="icon"></span><span data-i18n="html=layout.lesson" class="text">Oppgave</span></a></div></div></header></div><div class="col-xs-12"><div class="content"><section class="intro" id="informasjon-til-veiledere">
<h1 class="intro" id="informasjon-til-veiledere">Informasjon til veiledere</h1>
<p>Labyrint er et enkelt spill hvor man kontrollerer en liten utforsker
som leter etter skatten gjemt inne i en labyrint. Dette prosjektet
passer bra som en introduksjon til Scratch.</p>
<p><figure><img src="labyrint.png" alt=""></figure></p>
</section>
<section class="activity" id="forberedelser">
<h1 class="activity" id="forberedelser">Forberedelser</h1>
<ul>
<li>
<p><strong>Antatt tidbruk</strong>: 1.5 - 2 timer for hele prosjektet.</p>
</li>
<li>
<p><strong>Nødvendige forkunnskaper</strong>: Ingen.</p>
</li>
</ul>
<p>Dersom dette prosjektet brukes som en introduksjon til Scratch
anbefaler vi at du følger veiledningen
<a href="../veiledninger/kom_i_gang_med_scratch.html">Kom i gang med Scratch</a>.</p>
<p>Om elevene allerede er komfortable med Scratch kan du benytte
anledningen til å snakke om
<a href="#tema-tegne-bakgrunner-i-scratch">hvordan tegneverktøyet i Scratch fungerer</a>.</p>
</section>
<section class="activity" id="typiske-utfordringer">
<h1 class="activity" id="typiske-utfordringer">Typiske utfordringer</h1>
<p>Nedenfor er en litste over utfordringer vi har opplevd at noen elever
kommer borti.</p>
<ul>
<li>
<p><strong>Utforskeren kan gå rett gjennom veggen</strong>. Typisk vil dette være
fordi man ikke har rett farge i <code class="b">(berører fargen [#cc0000])</code>-klossen. Eventuelt at man har brukt flere farger på
veggene i labyrinten. Det er viktig at alle veggene er tegnet i
samme farge.</p>
<p>Man kan også oppleve at utforskeren går rett gjennom veggen om
<code class="b">(hastighet)</code> er for høy. Dette er fordi utforskeren <em>hopper</em>
<code class="b">(hastighet)</code> steg hver gang man trykker en piltast, og den kan
da hoppe over en vegg.</p>
</li>
<li>
<p><strong>Utforskeren hopper gjennom vegger når den snur</strong>. Alle figurer har
et definert senterpunkt som de roterer rundt (se Steg 2 i prosjektet
<a href="../soloball/soloball.html">Soloball</a> for et bra eksempel på hvordan
dette virker). Dersom dette senterpunktet ikke er midt på
<code>Utforsker</code>-figuren vil det se ut som om den hopper rundt når den
snur. For å sette senterpunktet riktig kan dere klikke på
<code>Drakter</code>-fanen og deretter på
<img src="../bilder/velg_senterpunkt.png" alt="Velg senterpunkt">. Korset viser
hvor senterpunktet er, og kan dras slik at det blir midt på figuren.</p>
</li>
<li>
<p><strong>Det er vanskelig å bevege seg i labyrinten</strong>. Om gangene er for
smale eller veggene for skrå blir det vanskelig for utforskeren og
froskekongen å bevege seg. Se
<a href="#tema-tegne-bakgrunner-i-scratch">nedenfor</a> for flere tips til
hvordan man bruker tegneverktøyet effektivt som kan hjelpe elevene.</p>
</li>
<li>
<p><strong>Utforskeren eller froskekongen setter seg fast i veggen</strong>. I dette
prosjektet har vi fokusert på å holde koden så enkel som
mulig. Spesielt er koden som passer på at figurene ikke går gjennom
veggene litt <em>for enkel</em>. Noen enkle tips som vil motvirke problemet
er presentert i tipsboksen nederst i
<a href="labyrint.html#tips-3">steg 5 i oppgaven</a>.</p>
<p>For de mer avanserte elevene kan du også vise frem følgende kode som
gjør en bedre sjekk av kollisjon med veggen.  TODO</p>
</li>
</ul>
</section>
<section class="activity" id="variasjoner">
<h1 class="activity" id="variasjoner">Variasjoner</h1>
<p>Dette er et introduksjonsprosjekt, og elevene ledes derfor ganske
detaljert gjennom hvordan spillet skal programmeres. Det er likevel
rom for en del kreativitet. Elevene kan gjerne oppfordres til å</p>
<ul>
<li>
<p><strong>velge sine egne figurer</strong>. De kan fritt velge figurene som brukes
for <code>Utforsker</code>, <code>Skatt</code> og <code>Froskekonge</code> uten at det har noen
effekt på programmeringen.</p>
</li>
<li>
<p><strong>tegne sin helt egne labyrint</strong>. I oppgaven vises et eksempel
(eller to om man også ser på tegningen først i oppgaven) på en
labyrint, men elevene kan gjerne tegne denne annerledes. Be gjerne
elevene likevel tenke på at det skal være enkelt for utforskeren og
froskekongen å bevege seg rundt, slik at de bør ha rette vegger og
brede nok ganger.</p>
</li>
<li>
<p><strong>eksperimentere med hastighet</strong>. I
<a href="labyrint.html#steg-1-hvordan-styre-figurer-med-piltastene">steg 1 i oppgaven</a>
vises det hvordan man lett kan endre hvor raskt en figur flytter seg
ved å bruke en <code>(hastighet)</code>-variabel. La elevene eksperimentere med
denne og <code>(hastighet)</code>-variabelen for froskekongen, og spør dem
hvordan det forandrer vanskelighetsgraden i spillet.</p>
</li>
</ul>
</section>
<section class="activity" id="tema-tegne-bakgrunner-i-scratch">
<h1 class="activity" id="tema-tegne-bakgrunner-i-scratch">Tema: Tegne bakgrunner i Scratch</h1>
<p>Dersom elevene allerede er komfortable med Scratch er dette prosjektet
en bra anledning for å snakke om hvordan tegneverktøyet fungerer og gi
dem noen tips til hvordan man bruker det effektivt.</p>
</section>
</div><div class="improve"><h3>Forbedre denne siden</h3><p>Funnet en feil? Kunne noe vært bedre? Hvis ja, vennligst gi oss tilbakemelding ved å lage en sak på Github eller fiks feilen selv om du kan. Vi er takknemlige for enhver tilbakemelding!</p><a href="https://github.com/kodeklubben/oppgaver/issues/new?title=Scratch: Lærerveiledning - Labyrint&amp;body=Beskriv ditt problem..." class="issue">Rapporter et problem</a><a href="https://github.com/kodeklubben/oppgaver/tree/master/src/scratch/labyrint" class="code">Vis koden og fiks selv</a></div></div><div class="col-xs-12"><div id="footer" class="clearfix"><div class="license"><p><strong data-i18n="html=layout.license">Lisens</strong><strong>:</strong></p><a rel="license" data-i18n="href=layout.licenseUrl" href="http://creativecommons.org/licenses/by-sa/4.0/deed.no">CC BY-SA 4.0</a></div><div class="author"><p><strong data-i18n="html=layout.author">Forfatter</strong><strong>:</strong></p><p>Geir Arne Hjelle</p>
</div></div></div></div></div><div class="intro-question modal fade"><div class="modal-dialog"><div class="modal-content"><div class="modal-header"><button type="button" data-dismiss="modal" aria-label="Close" class="close"><span aria-hidden="true">&times;</span></button><h4 data-i18n="html=layout.greeting" class="modal-title">Hei der!</h4></div><div class="modal-body"><p data-i18n="html=layout.askTour">Ser ut som dette er ditt første besøk, vil du ha en omvisning?</p></div><div class="modal-footer"><button data-i18n="html=layout.yes" class="btn btn-success">Ja!</button><button data-dismiss="modal" data-i18n="html=layout.no" class="btn btn-danger">Nei takk</button></div></div></div></div><script src="../../assets/vendor.min.js"></script><script src="../../assets/script.min.js"></script><script>$(document).ready(function(){
  $('pre').has('code.blocks').addClass('blocks');
  scratchblocks2.load_language(scratchblocks2._translations['nb']);
  scratchblocks2.parse('code.blocks');
  scratchblocks2.parse('code.b', {inline: true});
});</script><script>(function(i,s,o,g,r,a,m){i['GoogleAnalyticsObject']=r;i[r]=i[r]||function(){
(i[r].q=i[r].q||[]).push(arguments)},i[r].l=1*new Date();a=s.createElement(o),
m=s.getElementsByTagName(o)[0];a.async=1;a.src=g;m.parentNode.insertBefore(a,m)
})(window,document,'script','//www.google-analytics.com/analytics.js','ga');
ga('create', 'UA-67775835-1', 'auto');
ga('send', 'pageview');</script></body></html>