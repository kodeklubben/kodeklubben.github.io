<html><head><meta charset="utf-8"/><meta name="viewport" content="width=device-width, initial-scale=1"/><title>Flaksefugl | Kodeklubben</title><link href="../../assets/style.min.css" rel="stylesheet"/><script type="text/javascript">// convert url relative to current file
// ex: python/index.html -> ../python/index.html
function relative (url) {
  var urlRoot = '../..';
  if (urlRoot !== '') {
    return urlRoot + '/' + url;
  }
  return url;
}</script></head><body><div class="container"><div class="row"><div class="col-xs-12"><div class="top-menu"><div class="navigation"><a href="../../index.html"><span aria-hidden="true" class="glyphicon glyphicon-home"></span><span>&nbsp;</span><span>Forside</span></a><span>&nbsp;/&nbsp;</span><img src="../logo-black.png"/><a href="..">Scratch</a></div><a title="Ta en omvisning på siden" data-placement="bottom" href="#" class="intro"><span class="icon"></span><span class="text">Intro</span></a><form class="search"><input type="text" placeholder="Søk" class="form-control"/></form></div></div><div class="search"><h1>Søkeresultat</h1><div class="results"></div></div><div class="col-xs-12"><header class="clearfix"><img src="../logo-black.png" class="logo hidden-xs"/><h1 class="title">Flaksefugl</h1><div class="lesson-icons"><div class="level"><img title="Nivå 2" src="../../assets/img/level2.png"/><span>Nybegynner</span></div><a href=".." class="course"><img src="../logo-white.png"/><span>Scratch</span></a><div class="pdf"><a href="/scratch/flaksefugl/flaksefugl.pdf" title="Last ned PDF"><span class="icon"></span><span class="text">PDF</span></a></div><div class="readme"><a href="README.html"><span class="icon"></span><span class="text">Lærerveiledning</span></a></div></div></header></div><div class="col-xs-12"><div class="content"><section class="intro" id="introduksjon">
<h1 class="intro" id="introduksjon">Introduksjon</h1>
<p>Nå skal vi lage vår egen versjon av spillet <strong>Flappy Bird</strong>. Du styrer
fuglen <strong>Flakse</strong> ved å trykke på mellomromtasten for å flakse med
vingene. Du må holde Flakse flyvende og prøve å styre mellom rørene!</p>
<p><figure><img src="flaksefugl.png" alt=""></figure></p>
</section>
<section class="activity" id="steg-1-fa-flakse-til-a-falle">
<h1 class="activity" id="steg-1-fa-flakse-til-a-falle">Steg 1: Få Flakse til å falle</h1>
<p><em>Vi begynner enkelt, ved å introdusere Flakse og få ham til å falle.</em></p>
<section class="check" id="sjekkliste">
<h2 class="check" id="sjekkliste">Sjekkliste</h2>
<ul>
<li>
<p>Start et nytt Scratch-prosjekt. Slett katten ved å høyreklikke den
og velge <code>Slett</code>. Alternativt kan du klikke på saksen i topplinjen,
og deretter på katten.</p>
</li>
<li>
<p>Bytt ut bakgrunnen med et landskap. <code>Desert</code> er et bra valg.</p>
</li>
<li>
<p>Legg til Flakse-figuren. Du trenger en figur med drakter for vinger
opp og vinger ned. <code>Parrot</code> er et bra forslag.</p>
</li>
<li>
<p>Bytt navn på figuren til <code>Flakse</code>.</p>
</li>
<li>
<p>Gi Flakse dette skriptet:</p>
<pre><code class="blocks">når grønt flagg klikkes
gå til x: (-50) y: (0)
for alltid
    endre y med (-3)
slutt
</code></pre>
</li>
</ul>
</section>
<section class="flag" id="test-prosjektet">
<h2 class="flag" id="test-prosjektet">Test prosjektet</h2>
<p><strong>Klikk det grønne flagget.</strong></p>
<ul>
<li>Starter Flakse midt på skjermen og faller mot bunnen?</li>
</ul>
</section>
</section>
<section class="activity" id="steg-2-fa-flakse-til-a-fly">
<h1 class="activity" id="steg-2-fa-flakse-til-a-fly">Steg 2: Få Flakse til å fly</h1>
<p><em>Nå vil vi at Flakse skal fly oppover når du trykker mellomromtasten.</em></p>
<section class="check" id="sjekkliste-2">
<h2 class="check" id="sjekkliste-2">Sjekkliste</h2>
<ul>
<li>
<p>Klikk på <code>Drakter</code> og gi de to draktene navnene <code>Vinger opp</code> og
<code>Vinger ned</code>.</p>
</li>
<li>
<p>Gå tilbake til <code>Skript</code> og legg til dette skriptet:</p>
<pre><code class="blocks">Når [mellomrom v] trykkes
bytt drakt til [Vinger ned v]
gjenta (10) ganger
    endre y med (6)
slutt
bytt drakt til [Vinger opp v]
gjenta (10) ganger
    endre y med (6)
slutt
</code></pre>
</li>
</ul>
</section>
<section class="flag" id="test-prosjektet-2">
<h2 class="flag" id="test-prosjektet-2">Test prosjektet</h2>
<p><strong>Klikk det grønne flagget.</strong></p>
<ul>
<li>
<p>Klarer du å kontrollere Flakse med mellomromtasten?</p>
</li>
<li>
<p>La du merke til at om du trykker mellomrom flere ganger raskt
etterhverandre så flakser Flakse av og til bare en gang? Det er det
neste vi skal fikse.</p>
</li>
</ul>
</section>
</section>
<section class="activity" id="steg-3-gjor-kontrollen-bedre">
<h1 class="activity" id="steg-3-gjor-kontrollen-bedre">Steg 3: Gjør kontrollen bedre</h1>
<p><em>Vi vil at Flakse skal reagere hver gang vi trykker mellomrom. Men når
vi trykker mellomrom så starter to løkker etter hverandre. Hvis vi
trykker mellomrom før disse to løkkene er ferdig så skjer det ikke
noe. For å løse dette problemet skal vi bruke en variabel til å telle
hvor mange flaks vi trenger å gjøre.</em></p>
<section class="check" id="sjekkliste-3">
<h2 class="check" id="sjekkliste-3">Sjekkliste</h2>
<ul>
<li>
<p>Lag en ny variabel og kall den <code class="blockdata">flaks</code>. Velg at den bare
skal gjelde <code>For denne figuren</code>. Klikk <code>OK</code>. Skjul variabelen ved å
ta vekk avhukingen foran variabelen.</p>
</li>
<li>
<p>Vi skal nå gjøre om på skriptet som starter med <code class="blockevents">når mellomrom trykkes</code>. Dra i <code class="blocklooks">bytt drakt til Vinger ned</code>-klossen slik at den og klossene under løsner. Legg
disse klossene til siden. Vi skal bruke dem igjen straks.</p>
</li>
<li>
<p>Lag et nytt skript. Legg merke til at klossene du nettopp la til
siden kan brukes igjen inne i <code class="blockcontrol">gjenta til flaks = 0</code>-løkken:</p>
<pre><code class="blocks">når grønt flagg klikkes
sett [flaks v] til [0]
bytt drakt til [Vinger opp v]
for alltid
    gjenta til &lt;(flaks) = [0]&gt;
        endre [flaks v] med (-1)
        bytt drakt til [Vinger ned v]
        gjenta (10) ganger
            endre y med (6)
        slutt
        bytt drakt til [Vinger opp v]
        gjenta (10) ganger
            endre y med (6)
        slutt
    slutt
slutt
</code></pre>
</li>
<li>
<p>Til slutt, legg følgende skript på <code class="blockevents">når mellomrom trykkes</code>-klossen som ble til overs tidligere:</p>
<pre><code class="blocks">når [mellomrom v] trykkes
endre [flaks v] med (1)
</code></pre>
</li>
<li>
<p>Du skal nå ha tre forskjellige skript på Flakse.</p>
</li>
</ul>
</section>
<section class="flag" id="test-prosjektet-3">
<h2 class="flag" id="test-prosjektet-3">Test prosjektet</h2>
<p><strong>Klikk det grønne flagget.</strong></p>
<ul>
<li>Flakser Flakse en gang for hver gang du trykker mellomromtasten?</li>
</ul>
</section>
</section>
<section class="activity" id="steg-4-legg-til-rorene">
<h1 class="activity" id="steg-4-legg-til-rorene">Steg 4: Legg til rørene</h1>
<p><em>Vi vil legge til noen hindringer som Flakse kan fly igjennom.</em></p>
<section class="check" id="sjekkliste-4">
<h2 class="check" id="sjekkliste-4">Sjekkliste</h2>
<ul>
<li>
<p>Legg til en ny figur ved å klikke på <em>Tegn ny figur</em>-knappen,
<img src="../bilder/tegn-ny.png" alt="Tegn ny figur">.</p>
</li>
<li>
<p>Hvis det står <code>Punktgrafikk</code> nede til høyre, klikk på <code>Bytt til vektorgrafikk</code>-knappen.</p>
</li>
<li>
<p>Klikk på <code>Zoom -</code> så du kan se hele tegneområdet.</p>
</li>
<li>
<p>Klikk på <code>Rektangel</code>, velg en farge og klikk på <code>Fylt rektangel</code>-knappen nederst til venstre.</p>
</li>
<li>
<p>Klikk og dra to bokser, en fra toppen og en fra bunnen i midten av
tegneflaten. Det skal se omtrent sånn ut:</p>
<p><figure><img src="pipe_design.png" alt=""></figure></p>
</li>
<li>
<p>Du kan skyggelegge rørene ved å klikke på <code>Fyll farge</code> og klikke på
en av skyggemetodene i firkantene nede til venstre. Velg to
varianter av samme farge: en for forgrunnen og en for bakgrunnen.
Når du klikker på en firkant med fylleverktøyet får du en fin
effekt.</p>
</li>
<li>
<p>Gi den nye figuren navnet <code>Rør</code>.</p>
</li>
</ul>
</section>
</section>
<section class="activity" id="steg-5-fa-rorene-til-a-bevege-seg">
<h1 class="activity" id="steg-5-fa-rorene-til-a-bevege-seg">Steg 5: Få rørene til å bevege seg</h1>
<p><em>Nå skal vi få rørene til å flytte seg og gjøre høyden tilfeldig slik
at vi får en hinderløype til Flakse.</em></p>
<section class="check" id="sjekkliste-5">
<h2 class="check" id="sjekkliste-5">Sjekkliste</h2>
<ul>
<li>
<p>Klikk på <code>Rør</code>-figuren og velg <code>Skript</code>.</p>
</li>
<li>
<p>Legg til disse to skriptene:</p>
<pre><code class="blocks">når grønt flagg klikkes
skjul
sett størrelse til (200)%
for alltid
    lag klon av [meg v]
    vent (2) sekunder
slutt

når jeg starter som klon
gå til x: (240) y: (tilfeldig tall fra (-80) til (80))
vis
gjenta (120) ganger
    endre x med (-4)
slutt
slett denne klonen
</code></pre>
</li>
</ul>
</section>
<section class="flag" id="test-prosjektet-4">
<h2 class="flag" id="test-prosjektet-4">Test prosjektet</h2>
<p><strong>Klikk det grønne flagget.</strong></p>
<ul>
<li>
<p>Kommer det mange rør flygende mot Flakse?</p>
</li>
<li>
<p>Har rørene åpninger til å fly gjennom?</p>
</li>
<li>
<p>Om du synes det er vanskelig å fly Flakse gjennom åpningene kan du
for eksempel endre på åpningen mellom rørene med tegneverktøyet. En
annen mulighet er å lage Flakse mindre.</p>
</li>
</ul>
</section>
</section>
<section class="activity" id="steg-6-finn-ut-om-flakse-kraesjer-med-rorene">
<h1 class="activity" id="steg-6-finn-ut-om-flakse-kraesjer-med-rorene">Steg 6: Finn ut om Flakse kræsjer med rørene</h1>
<p><em>For at spillet skal bli vanskelig må spilleren styre Flakse gjennom
åpningene mellom rørene uten å komme borti hverken rør eller kanten
av skjermen. Vi skal legge til noen klosser som merker om Flakse
kræsjer.</em></p>
<section class="check" id="sjekkliste-6">
<h2 class="check" id="sjekkliste-6">Sjekkliste</h2>
<ul>
<li>
<p>Vi legger til en lyd som vi kan spille når Flakse kræsjer. Klikk på
<code>Flakse</code>-figuren og så på <code>Lyder</code>.</p>
</li>
<li>
<p>Klikk på <code>Velg lyd fra biblioteket</code>.</p>
</li>
<li>
<p>Velg en kræsjelyd for <code>Flakse</code>.  <code>Screech</code> er en kul lyd.</p>
</li>
<li>
<p>Klikk deg tilbake til <code>Skript</code>-fanen.</p>
</li>
<li>
<p>Legg til dette skriptet på Flakse:</p>
<pre><code class="blocks">når grønt flagg klikkes
vent til &lt;&lt;berører [kant v]?&gt; eller &lt;berører [Rør v]?&gt;&gt;
spill lyden [screech v]
si [Du tapte!]
send melding [Tap v]
stopp [andre skript i figuren v] :: control
</code></pre>
</li>
<li>
<p>Klikk så på <code>Rør</code>-figuren og legg til dette skriptet:</p>
<pre><code class="blocks">når jeg mottar [Tap v]
stopp [andre skript i figuren v] :: control
</code></pre>
</li>
</ul>
</section>
<section class="flag" id="test-prosjektet-5">
<h2 class="flag" id="test-prosjektet-5">Test prosjektet</h2>
<p><strong>Klikk det grønne flagget.</strong></p>
<ul>
<li>Stopper spillet hvis Flakse kommer borti et rør eller kanten av
brettet?</li>
</ul>
</section>
</section>
<section class="activity" id="steg-7-legg-til-poeng">
<h1 class="activity" id="steg-7-legg-til-poeng">Steg 7: Legg til poeng</h1>
<p><em>Spilleren skal score ett poeng hver gang Flakse flyr gjennom en
røråpning.</em></p>
<section class="check" id="sjekkliste-7">
<h2 class="check" id="sjekkliste-7">Sjekkliste</h2>
<ul>
<li>
<p>Vi legger til en lyd hver gang Flakse scorer ett poeng. Klikk på
<code>Rør</code>-figuren og legg til en lyd. <code>Bird</code> er et lurt valg.</p>
</li>
<li>
<p>Gå tilbake til <code>Skript</code>-fanen.</p>
</li>
<li>
<p>Lag en ny variabel som skal gjelde <code>For alle figurer</code>. Kall den
<code class="blockdata">poeng</code>.</p>
</li>
<li>
<p>Legg til et skript som setter poengene til 0 når det grønne flagget
klikkes. Dette klarer du selv!</p>
</li>
<li>
<p>Legg så til dette skriptet på <code>Rør</code>:</p>
<pre><code class="blocks">når jeg starter som klon
vent til &lt;(x-posisjon) &lt; ([x-posisjon v] av [Flakse v])&gt;
endre [poeng v] med (1)
spill lyden [bird v]
</code></pre>
</li>
</ul>
</section>
<section class="flag" id="test-prosjektet-6">
<h2 class="flag" id="test-prosjektet-6">Test prosjektet</h2>
<p><strong>Klikk det grønne flagget.</strong></p>
<ul>
<li>
<p>Scorer du poeng når Flakse flyr forbi en åpning mellom rørene?</p>
</li>
<li>
<p>Hvordan kan du lage dette spillet lettere eller vanskeligere?</p>
</li>
</ul>
</section>
<section class="save" id="lagre-prosjektet-ditt">
<h2 class="save" id="lagre-prosjektet-ditt">Lagre prosjektet ditt</h2>
<p>Supert, du har laget ferdig din egen enkle versjon av Flappy
Bird-spillet.</p>
<p>Her er noen flere ting du kan prøve:</p>
</section>
<section class="challenge" id="utfordring-1-legg-til-tyngdekraft">
<h2 class="challenge" id="utfordring-1-legg-til-tyngdekraft">Utfordring 1: Legg til tyngdekraft</h2>
<p>Når noe faller på grunn av tyngdekraft øker farten jo lenger fallet
varer. Vi skal prøve å etterligne denne måten å falle på.</p>
<ul>
<li>
<p>Legg til en ny variabel for <code>Flakse</code> som heter <code class="blockdata">løft</code>.
Variablen skal gjelde for <code>For denne figuren</code>.</p>
</li>
<li>
<p>Endre Flakses falleskript:</p>
<pre><code class="blocks">når grønt flagg klikkes
sett [løft v] til [0]
gå til x: (-50) y: (0)
for alltid
    endre y med (løft)
    endre [løft v] med (-0.2)
slutt
</code></pre>
</li>
<li>
<p>Deretter må vi endre Flakses flakseskript:</p>
<pre><code class="blocks">når grønt flagg klikkes
sett [flaks v] til [0]
bytt drakt til [Vinger opp v]
for alltid
    gjenta til &lt;(flaks) = [0]&gt;
        endre [flaks v] med (-1)
        bytt drakt til [Vinger ned v]
        endre [løft v] med (4)
        vent (0.1) sekunder
        bytt drakt til [Vinger opp v]
        vent (0.1) sekunder
    slutt
slutt
</code></pre>
</li>
</ul>
</section>
<section class="flag" id="test-prosjektet-7">
<h2 class="flag" id="test-prosjektet-7">Test prosjektet</h2>
<p><strong>Klikk det grønne flagget.</strong></p>
<ul>
<li>Faller Flakse fortere jo lenger han detter?</li>
</ul>
</section>
<section class="challenge" id="utfordring-2-fall-ut-av-skjermen">
<h2 class="challenge" id="utfordring-2-fall-ut-av-skjermen">Utfordring 2: Fall ut av skjermen</h2>
<p>Når spilleren taper vil vi at Flakse faller ned og ut av skjermen.</p>
<ul>
<li>
<p>Bytt ut <code class="blockevents">send meldingen Tap</code>-klossen med <code class="blockevents">send meldingen Fall</code> i skriptet som merker når Flakse
kræsjer i kanten eller i et rør. Slett
<code class="blockcontrol">stopp</code>-klossen på slutten av skriptet.</p>
</li>
<li>
<p>Legg til disse nye skriptene på <code>Flakse</code>-figuren:</p>
<pre><code class="blocks">når jeg mottar [Fall v]
for alltid
    vend høyre (5) grader
slutt

når jeg mottar [Fall v]
gjenta til &lt;(y-posisjon) &lt; [-180]&gt;
    endre y med (løft)
    endre [løft v] med (-0.2)
slutt
skjul
send melding [Tap v]
stopp [andre skript i figuren v] :: control
</code></pre>
</li>
<li>
<p>Du må også legge til en <code class="blocklooks">vis</code>-kloss samt sette Flakses
retning når spillet starter på nytt.</p>
</li>
</ul>
</section>
<section class="flag" id="test-prosjektet-8">
<h2 class="flag" id="test-prosjektet-8">Test prosjektet</h2>
<p><strong>Klikk det grønne flagget.</strong></p>
<ul>
<li>
<p>Faller Flakse ut av skjermen når han treffer et rør?</p>
</li>
<li>
<p>Flyr Flakse riktig vei når spillet starter igjen?</p>
</li>
</ul>
</section>
<section class="challenge" id="utfordring-3-legg-til-rekorder">
<h2 class="challenge" id="utfordring-3-legg-til-rekorder">Utfordring 3: Legg til rekorder</h2>
<ul>
<li>
<p>Lag en ny variabel og merk av <code>Nett variabel (lagret på nett)</code>-boksen. Kall variabelen <code class="blockdata">Rekord</code>.</p>
</li>
<li>
<p>Når spillet er ferdig må vi sjekke om det er en ny rekord. Det gjør
vi ved å endre <code>Tap</code>-skriptet på <code>Rør</code> slik:</p>
<pre><code class="blocks">når jeg mottar [Tap v]
hvis &lt;(poeng) &gt; (Rekord)&gt;
    sett [Rekord v] til (poeng)
slutt
stopp [andre skript i figuren v] :: control
</code></pre>
</li>
</ul>
</section>
<section class="protip" id="nettvariabler">
<h2 class="protip" id="nettvariabler">Nettvariabler</h2>
<p>Nettvariabler gir deg muligheten til å huske ting mellom forskjellige
brukere og forskjellige kjøringer av spillet ditt (i motsetning til
vanlige variabler hvor verdiene blir nullstilt hver gang du trykker
det grønne flagget). Dette er nøyaktig det vi trenger for å huske hva
rekorden i spillet er.</p>
<p>Nettvariabler er fortsatt litt eksperimentelle, og for tiden får ikke
nye brukere av Scratch lov til å lage slike variabler. Hvis du ikke
får lov til å lage en slik variabel må du hoppe over den siste
utfordringen.</p>
</section>
<section class="flag" id="test-prosjektet-9">
<h2 class="flag" id="test-prosjektet-9">Test prosjektet</h2>
<p><strong>Klikk det grønne flagget.</strong></p>
<ul>
<li>Oppdaterer rekorden seg hver gang du setter ny rekord?</li>
</ul>
</section>
<section class="save" id="lagre-prosjektet-ditt-2">
<h2 class="save" id="lagre-prosjektet-ditt-2">Lagre prosjektet ditt</h2>
<p><strong>Gratulerer, du er ferdig med spillet! Hva er rekorden din?</strong></p>
<p>Ikke glem å dele spillet med vennene dine. Trykk på <code>Legg ut</code> for at
andre skal få prøve!</p>
</section>
</section>
</div><div class="improve"><h3>Forbedre denne siden</h3><p>Funnet en feil? Kunne noe vært bedre? Hvis ja, vennligst gi oss tilbakemelding ved å lage en sak på Github eller fiks feilen selv om du kan. Vi er takknemlige for enhver tilbakemelding!</p><a href="https://github.com/kodeklubben/oppgaver/issues/new?title=Problem med Scratch: Flaksefugl&amp;body=Oppgavens kildekode: https://github.com/kodeklubben/oppgaver/tree/master/src/scratch/flaksefugl" class="issue">Rapporter et problem</a><a href="https://github.com/kodeklubben/oppgaver/tree/master/src/scratch/flaksefugl" class="code">Vis koden og fiks selv</a></div></div><div class="col-xs-12"><div id="footer" class="clearfix"><div class="license"><p><strong>Lisens:</strong></p><p><a href="https://github.com/CodeClub/scratch-curriculum/blob/master/LICENSE.md">Code Club World Limited Terms of Service</a></p>
</div><div class="author"><p><strong>Forfatter</strong></p><p>Oversatt fra <a href="//codeclub.org.uk">Code Club UK</a></p>
</div><div class="translator"><p><strong>Oversetter:</strong></p><p>Helge Astad</p>
</div></div></div></div></div><div class="intro-question modal fade"><div class="modal-dialog"><div class="modal-content"><div class="modal-header"><button type="button" data-dismiss="modal" aria-label="Close" class="close"><span aria-hidden="true">&times;</span></button><h4 class="modal-title">Hei der!</h4></div><div class="modal-body"><p>Ser ut som dette er ditt første besøk, vil du ha en omvisning?</p></div><div class="modal-footer"><button class="btn btn-success">Ja!</button><button data-dismiss="modal" class="btn btn-danger">Nei takk</button></div></div></div></div><script src="../../assets/vendor.min.js"></script><script src="../../assets/script.min.js"></script><script>// bind shim for phantomJS
Function.prototype.bind = Function.prototype.bind || function (thisp) {
  var fn = this;
  var args = Array.prototype.slice.call(arguments, 1);
  return function () {
    return fn.apply(thisp, args);
  };
};
$(document).ready(function(){
  $('pre').has('code.blocks').addClass('blocks');
  scratchblocks.renderMatching('code.blocks', {
    languages: ['nb', 'en']
  });
  scratchblocks.renderMatching('code.b', {
    languages: ['nb', 'en'],
    inline: true
  });
});</script><script>(function(i,s,o,g,r,a,m){i['GoogleAnalyticsObject']=r;i[r]=i[r]||function(){
(i[r].q=i[r].q||[]).push(arguments)},i[r].l=1*new Date();a=s.createElement(o),
m=s.getElementsByTagName(o)[0];a.async=1;a.src=g;m.parentNode.insertBefore(a,m)
})(window,document,'script','//www.google-analytics.com/analytics.js','ga');
ga('create', 'UA-67775835-1', 'auto');
ga('send', 'pageview');</script></body></html>