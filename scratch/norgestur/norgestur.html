<html><head><meta charset="utf-8"/><meta name="viewport" content="width=device-width, initial-scale=1"/><title>Norgestur | Kodeklubben</title><link href="../../assets/style.min.css" rel="stylesheet"/><script type="text/javascript">// convert url relative to current file
// ex: python/index.html -> ../python/index.html
function relative(url) {
  var urlRoot = '../..';
  if (urlRoot !== '') {
    return urlRoot + '/' + url;
  }
  return url;
}</script></head><body><div class="container"><div class="row"><div class="col-xs-12"><div class="top-menu"><div class="navigation"><a href="../../index.html"><span aria-hidden="true" class="glyphicon glyphicon-home"></span><span>&nbsp;</span><span data-i18n="html=layout.home">Forside</span></a><span>&nbsp;/&nbsp;</span><a href="..">Scratch</a></div><a data-i18n="title=layout.takeTour" title="Ta en omvisning på siden" data-placement="bottom" href="#" class="intro"><span class="icon"></span><span class="text">Intro</span></a><form class="search"><input type="text" data-i18n="placeholder=layout.search" placeholder="Søk" class="form-control"/></form></div></div><div class="search"><h1 data-i18n="html=layout.searchResults">Søkeresultat</h1><div class="results"></div></div><div class="col-xs-12"><header class="clearfix"><img src="../../assets/img/ccno_logo.png" class="logo hidden-xs"/><h1 class="title">Norgestur</h1><div class="lesson-icons"><div class="level"><img title="Level 3" src="../../assets/img/level3.png"/><span data-i18n="html=layout.levelNames.3">Erfaren</span></div><a href=".." class="course"><img src="../logo-white.png"/><span>Scratch</span></a><div class="pdf"><a href="/scratch/norgestur/norgestur.pdf" data-i18n="title=layout.downloadPdf" title="Last ned PDF"><span class="icon"></span><span class="text">PDF</span></a></div><div class="readme"><a href="README.html"><span class="icon"></span><span data-i18n="html=layout.teacherNotes" class="text">Lærerveiledning</span></a></div></div></header></div><div class="col-xs-12"><div class="content"><section class="intro" id="introduksjon">
<h1 class="intro" id="introduksjon">Introduksjon</h1>
<p>Bli med på en rundreise i Norge! Vi skal lage et spill hvor du styrer
et helikopter rundt omkring et kart over Norge, mens du prøver å
raskest mulig finne steder og byer du blir bedt om å besøke.</p>
<p><figure><img src="norgestur.png" alt=""></figure></p>
</section>
<section class="activity" id="steg-1-et-norgeskart">
<h1 class="activity" id="steg-1-et-norgeskart">Steg 1: Et norgeskart</h1>
<p><em>Vi legger først inn et norgeskart som en bakgrunn. Dette vil vi
senere bruke helikopteret til å besøke.</em></p>
<section class="check" id="sjekkliste">
<h2 class="check" id="sjekkliste">Sjekkliste</h2>
<ul>
<li>
<p>Vi må først laste ned filen som inneholder kartet fra nettet. Hvis
du allerede har fått denne filen på datamaskinen din kan du hoppe
over det neste punktet.</p>
</li>
<li>
<p>Høyreklikk på lenken <a href="norgeskart.png">norgeskart.png</a> og velg at den
skal åpnes i en ny fane.  Klikk på den nye fanen som blir
åpnet. Dette vil vise et bilde av et norgeskart. Høyreklikk på
bildet, og velg <code>Lagre bildet som</code> eller noe som ligner. Lagre
bildet et sted du finner det igjen, for eksempel på Skrivebordet.</p>
</li>
<li>
<p>Start et nytt Scratch-prosjekt. Slett kattefiguren, for eksempel ved
å høyreklikke på den og velge <code>slett</code>.</p>
</li>
<li>
<p>Legg inn norgeskartet som bakgrunn ved å velge
<img src="../bilder/hent-fra-fil.png" alt="Last opp bakgrunn fra fil"> under
<code>Ny bakgrunn</code> helt til venstre på skjermen. Velg filen
<code>norgeskart.png</code> du lastet ned tidligere.</p>
</li>
</ul>
<section class="protip" id="norgeskart">
<h3 class="protip" id="norgeskart">Norgeskart</h3>
<p>Det finnes mengder av kart på internett. Det kartet vi bruker i denne
oppgaven er laget av Kartverket og delt slik at alle kan bruke det til
hva de ønsker. Bakerst i denne oppgaven beskrives hvordan du kan bruke
andre kart.</p>
</section>
</section>
</section>
<section class="activity" id="steg-2-styr-helikopteret">
<h1 class="activity" id="steg-2-styr-helikopteret">Steg 2: Styr helikopteret</h1>
<p><em>Vi skal nå lage et helikopter som vi kan styre rundt over kartet. Vi
begynner med å programmere et skript som lar oss kontrollere
helikopteret med piltastene.</em></p>
<section class="check" id="sjekkliste-2">
<h2 class="check" id="sjekkliste-2">Sjekkliste</h2>
<ul>
<li>
<p>Legg til en ny figur ved å klikke
<img src="../bilder/hent-fra-bibliotek.png" alt="Velg figur fra biblioteket">
under <code>Figurer</code>. Vi har brukt <code>Transport/Helicopter</code>, men du kan
eventuelt bruke en annen figur du vil reise rundt med.</p>
</li>
<li>
<p>Klikk <code class="blockmotion">i</code> og skift navn på figuren til
<code>Helikopter</code>. Sett også rotasjonsmåten til
<img src="../bilder/rotasjonsmate-hv.png" alt="vend sideveis"> for å unngå at
helikopteret flyr opp-ned.</p>
</li>
<li>
<p>Vi begynner med å gjøre helikopteret mindre, samt sikre oss at det
alltid starter på samme sted. Lag dette skriptet:</p>
<pre><code class="blocks">når grønt flagg klikkes
sett størrelse til (25) %
gå til x: (0) y: (0)
</code></pre>
</li>
<li>
<p>Vi skal nå programmere at helikopteret kontrolleres med
piltastene. Vi gjør dette ved å starte en løkke som vi gjentar for
alltid. Inne i denne evige løkken tester vi om piltastene er trykket
og i så fall flytter vi helikopteret. Først lager vi koden som
flytter helikopteret oppover:</p>
<pre><code class="blocks">når grønt flagg klikkes
sett størrelse til (25) %
gå til x: (0) y: (0)
for alltid
    hvis &lt;tast [pil opp v] trykket?&gt;
        pek i retning (0 v)
        gå (2) steg
    slutt
slutt
</code></pre>
</li>
</ul>
</section>
<section class="flag" id="test-prosjektet">
<h2 class="flag" id="test-prosjektet">Test prosjektet</h2>
<p><strong>Klikk på det grønne flagget.</strong></p>
<ul>
<li>
<p>Starter en liten utgave av helikopteret omtrent midt på skjermen
(litt nordvest for Trondheim)?</p>
</li>
<li>
<p>Flytter helikopteret seg oppover når du trykker pil opp-tasten?</p>
</li>
<li>
<p>Skjer det noe når du trykker de andre piltastene?</p>
</li>
</ul>
</section>
<section class="check" id="sjekkliste-3">
<h2 class="check" id="sjekkliste-3">Sjekkliste</h2>
<p>Vi skal nå programmere de andre piltastene også.</p>
<ul>
<li>
<p>Koden for å flytte helikopteret med de andre piltastene er veldig
lik koden som flytter helikopteret oppover. Vi kan derfor kopiere
denne! Høyreklikk på klossen <code class="blockcontrol">hvis</code><code class="blocksensing">tast pil opp trykket?</code>, og velg <code>lag en kopi</code>. Slipp disse
klossene inn i <code class="blockcontrol">for alltid</code>-løkken. Gjenta til du har
fire <code class="blockcontrol">hvis</code>-klosser. Endre på skriptet ditt slik at
det ser ut som følger:</p>
<pre><code class="blocks">når grønt flagg klikkes
sett størrelse til (25) %
gå til x: (0) y: (0)
for alltid
    hvis &lt;tast [pil opp v] trykket?&gt;
        pek i retning (0 v)
        gå (2) steg
    slutt
    hvis &lt;tast [pil høyre v] trykket?&gt;
        pek i retning (90 v)
        gå (2) steg
    slutt
    hvis &lt;tast [pil ned v] trykket?&gt;
        pek i retning (180 v)
        gå (2) steg
    slutt
    hvis &lt;tast [pil venstre v] trykket?&gt;
        pek i retning (-90 v)
        gå (2) steg
    slutt
slutt
</code></pre>
</li>
</ul>
</section>
<section class="flag" id="test-prosjektet-2">
<h2 class="flag" id="test-prosjektet-2">Test prosjektet</h2>
<p><strong>Klikk på det grønne flagget.</strong></p>
<ul>
<li>
<p>Kan du bruke alle fire piltastene til å flytte helikopteret?</p>
</li>
<li>
<p>Hva er det som bestemmer hvor fort helikopteret beveger seg? Prøv å
forandre på skriptet ditt slik at helikopteret flyr raskere eller
saktere.</p>
</li>
</ul>
</section>
<section class="challenge" id="utfordring-hastighetsvariabel">
<h2 class="challenge" id="utfordring-hastighetsvariabel">Utfordring: Hastighetsvariabel</h2>
<p>Hvis du ser i skriptet så har vi gjentatt tallet <code>2</code> hele fire
ganger. Dette gjør det vanskeligere for oss om vil endre hvor fort
helikopteret beveger seg.</p>
<p>Hvis du vil kan du prøve å lage en ny variabel som heter
<code class="blockdata">hastighet</code>. Deretter kan du sette denne variabelen lik
2 etter at det grønne flagget klikkes. Til slutt kan du bytte ut <code class="blockmotion">gå 2 steg</code>-klossene med <code class="blockmotion">gå</code><code class="blockdata">hastighet</code><code class="blockmotion">steg</code>-klosser.</p>
</section>
</section>
<section class="activity" id="steg-3-legg-til-et-reisemal">
<h1 class="activity" id="steg-3-legg-til-et-reisemal">Steg 3: Legg til et reisemål</h1>
<p><em>Nå som helikopteret kan fly rundt omkring i Norge kan vi gi spilleren
et mål med reisen.</em></p>
<section class="check" id="sjekkliste-4">
<h2 class="check" id="sjekkliste-4">Sjekkliste</h2>
<ul>
<li>
<p>Vi skal nå tegne vår egen figur som vi vil bruke til å markere et
sted på kartet. Klikk <img src="../bilder/tegn-ny.png" alt="Tegn ny figur">
under <code>Figurer</code>.</p>
</li>
<li>
<p>Vi trenger bare en ganske liten sirkel. Velg en passende farge, for
eksempel vil rød synes ganske godt på kartet. Velg deretter
sirkelverktøyet, og marker den fyllte sirkelen (ellipsen) til
venstre under tegnevinduet.</p>
</li>
<li>
<p>Før vi begynner å tegne kan du forstørre tegningen din ved å trykke
på forstørrelsesglasset nederst til høyre. For eksempel vil 800%
forstørrelse passe bra. Hold inne <code>skift</code>-knappen mens du drar ut en
sirkel som er omtrent fire ruter stor. <code>skift</code>-knappen hjelper deg
til å lage en helt rund sirkel.</p>
<p><figure><img src="sirkel.png" alt=""></figure></p>
</li>
<li>
<p>Klikk på <code class="blockmotion">i</code> og gi denne nye figuren navnet <code>Sted</code>.</p>
</li>
<li>
<p>Dra denne nye sted-figuren til et sted på kartet du vil at skal være
første reisemål. Vi har brukt <code>Hønefoss</code> som første reisemål, men du
kan velge et annet sted om du vil.</p>
</li>
<li>
<p>Vi trenger nå posisjonen til reisemålet vårt. Denne finner vi ved se
på figurinformasjonen etter tallene som står bak <code>x</code> og <code>y</code>. Disse
tallene kalles koordinater. I eksempelet under er koordinatene <code>x: 6</code> og <code>y: -112</code>. Disse forteller hvor på kartet vi har lagt
reisemålet.</p>
<p><figure><img src="reisemaal.png" alt=""></figure></p>
</li>
<li>
<p>Klikk på <code class="blocklightgrey">Skript</code>-fanen. Vi skal nå lage koden som
legger <code>Sted</code>-figuren på riktig sted, og senere oppdager om
helikopteret reiser dit.</p>
<pre><code class="blocks">når grønt flagg klikkes
send melding [Sted: Hønefoss v]

når jeg mottar [Sted: Hønefoss v]
gå til x: (6) y: (-112)
vent til &lt;berører [Helikopter v]?&gt;
si [Fant Hønefoss!] i (2) sekunder
</code></pre>
<p>Legg merke til at i <code class="blockmotion">gå til</code>-klossen bruker vi samme
koordinater som de vi fant ovenfor. Det betyr at om du bruker ditt
eget reisemål må du bytte disse tallene med de du fant.</p>
</li>
</ul>
</section>
<section class="flag" id="test-prosjektet-3">
<h2 class="flag" id="test-prosjektet-3">Test prosjektet</h2>
<p><strong>Klikk på det grønne flagget.</strong></p>
<ul>
<li>
<p>Er <code>Sted</code>-figuren der den skal være på kartet?</p>
</li>
<li>
<p>Sier den <code>Fant Hønefoss!</code> (eller ditt reisemål) når helikopteret
flyr til reisemålet?</p>
</li>
</ul>
</section>
</section>
<section class="activity" id="steg-4-et-nytt-reisemal">
<h1 class="activity" id="steg-4-et-nytt-reisemal">Steg 4: Et nytt reisemål</h1>
<p><em>La oss legge til et nytt reisemål vi kan reise til etter å ha besøkt
det første!</em></p>
<section class="check" id="sjekkliste-5">
<h2 class="check" id="sjekkliste-5">Sjekkliste</h2>
<ul>
<li>
<p>Flytt <code>Sted</code>-figuren til et nytt sted på kartet. Vi bruker
<code>Tromsø</code>. Finn koordinatene til dette nye stedet på samme måte som
sist.</p>
</li>
<li>
<p>Legg til en melding nederst i <code>Hønefoss</code>-skriptet som kaller et nytt
reisemål. Lag deretter et nytt skript for det nye stedet. Dette nye
skriptet er veldig likt det første, så du bør høyreklikke på <code class="blockevents">når jeg mottar Sted: Hønefoss</code>-klossen og velge <code>lag en kopi</code>.</p>
<pre><code class="blocks">når jeg mottar [Sted: Hønefoss v]
gå til x: (6) y: (-112)
vent til &lt;berører [Helikopter v]?&gt;
si [Fant Hønefoss!] i (2) sekunder
send melding [Sted: Tromsø v]

når jeg mottar [Sted: Tromsø v]
gå til x: (103) y: (121)
vent til &lt;berører [Helikopter v]?&gt;
si [Fant Tromsø!] i (2) sekunder
</code></pre>
<p>Bruk dine egne koordinater (og navn) også for det andre
reisemålet.</p>
</li>
</ul>
</section>
<section class="flag" id="test-prosjektet-4">
<h2 class="flag" id="test-prosjektet-4">Test prosjektet</h2>
<p><strong>Klikk på det grønne flagget.</strong></p>
<ul>
<li>
<p>Flytter reisemålet seg etter at du har funnet det første?</p>
</li>
<li>
<p>Oppdager også det andre reisemålet at du finner det?</p>
</li>
</ul>
</section>
</section>
<section class="activity" id="steg-5-skjul-reisemalene">
<h1 class="activity" id="steg-5-skjul-reisemalene">Steg 5: Skjul reisemålene</h1>
<p><em>Foreløpig er ikke spillet veldig vanskelig: Alt du behøver å gjøre er
å styre helikopteret til den røde sirkelen. For å lage et skikkelig
spill vil vi skjule den røde sirkelen, og heller bare fortelle
spilleren til hvilket sted hun skal fly!</em></p>
<section class="check" id="sjekkliste-6">
<h2 class="check" id="sjekkliste-6">Sjekkliste</h2>
<p>Vi vil først fortelle spilleren hvor han skal fly.</p>
<ul>
<li>
<p>Lag en ny variabel, ved å klikke på <code class="blockdata">Data</code> og deretter
<code>Lag en variabel</code>. Kall variabelen <code class="blockdata">Reis til</code> og velg at
den skal gjelde <code>For alle figurer</code>.</p>
</li>
<li>
<p>Legg merke til at det dukket opp en boks på kartet, <code class="blocklightgrey">Reis til</code><code class="blockdata">0</code>. Flytt denne boksen til et
passende sted slik at den er lett å lese.</p>
</li>
<li>
<p>Nå kan vi oppdatere koden til <code>Sted</code> slik at den setter denne <code class="blockdata">Reis til</code>-variabelen. Endre først <code>Hønefoss</code>-skriptet som
følger:</p>
<pre><code class="blocks">når jeg mottar [Sted: Hønefoss v]
gå til x: (6) y: (-112)
sett [Reis til v] til [Hønefoss]
vent til &lt;berører [Helikopter v]?&gt;
si [Fant Hønefoss!] i (2) sekunder
send melding [Sted: Tromsø v]
</code></pre>
</li>
<li>
<p>Endre også det andre reisemål-skriptet på samme måte:</p>
<pre><code class="blocks">når jeg mottar [Sted: Tromsø v]
gå til x: (103) y: (121)
sett [Reis til v] til [Tromsø]
vent til &lt;berører [Helikopter v]?&gt;
si [Fant Tromsø!] i (2) sekunder
</code></pre>
</li>
</ul>
</section>
<section class="flag" id="test-prosjektet-5">
<h2 class="flag" id="test-prosjektet-5">Test prosjektet</h2>
<p><strong>Klikk på det grønne flagget.</strong></p>
<ul>
<li>
<p>Fungerer fortsatt spillet som tidligere?</p>
</li>
<li>
<p>Oppdaterer <code class="blockdata">Reis til</code>-variabelen seg slik du forventet?</p>
</li>
</ul>
</section>
<section class="check" id="sjekkliste-7">
<h2 class="check" id="sjekkliste-7">Sjekkliste</h2>
<p>Vi er nå klare til å skjule den røde sirkelen. Vi prøver først det
enkleste og mest opplagte:</p>
<ul>
<li>
<p>Legg til en <code class="blocklooks">skjul</code>-kloss i oppstartskriptet på
<code>Sted</code>-figuren.</p>
<pre><code class="blocks">når grønt flagg klikkes
skjul
send melding [Sted: Hønefoss v]
</code></pre>
</li>
</ul>
</section>
<section class="flag" id="test-prosjektet-6">
<h2 class="flag" id="test-prosjektet-6">Test prosjektet</h2>
<p><strong>Klikk på det grønne flagget.</strong></p>
<ul>
<li>
<p>Blir den røde sirkelen borte?</p>
</li>
<li>
<p>Hva skjer om du reiser til Hønefoss?</p>
</li>
</ul>
<p>Hmm ... spillet oppdager ikke lengre at vi reiser til Hønefoss.
Problemet er at siden vi skjuler sirkelen vil den ikke lengre berøre
<code>Helikopter</code>-figuren. Vi må finne en annen måte å gjøre sirkelen
usynlig på!</p>
</section>
<section class="check" id="sjekkliste-8">
<h2 class="check" id="sjekkliste-8">Sjekkliste</h2>
<ul>
<li>
<p>I stedet for å skjule sirkelen helt vil vi heller gjøre den
gjennomsiktig! Bytt ut <code class="blocklooks">skjul</code>-klossen med en <code class="blocklooks">sett effekt</code>-kloss.</p>
<pre><code class="blocks">når grønt flagg klikkes
vis
sett [gjennomsiktig v] effekt til (100)
send melding [Sted: Hønefoss v]
</code></pre>
<p>Vi har også lagt til en <code class="blocklooks">vis</code>-kloss for å være på
den sikre siden (vi har jo oppdaget at spillet ikke virker om
<code>Sted</code>-figuren er skjult).</p>
</li>
</ul>
</section>
<section class="flag" id="test-prosjektet-7">
<h2 class="flag" id="test-prosjektet-7">Test prosjektet</h2>
<p><strong>Klikk på det grønne flagget.</strong></p>
<ul>
<li>
<p>Er fortsatt den røde sirkelen usynlig?</p>
</li>
<li>
<p>Hva skjer nå om du reiser til Hønefoss?</p>
</li>
</ul>
</section>
</section>
<section class="activity" id="steg-6-vis-reisemalet-etter-at-det-blir-funnet">
<h1 class="activity" id="steg-6-vis-reisemalet-etter-at-det-blir-funnet">Steg 6: Vis reisemålet etter at det blir funnet</h1>
<p><em>Det vil være kult å vise spilleren hvor reisemålet faktisk er etter
at hun har funnet det!</em></p>
<section class="check" id="sjekkliste-9">
<h2 class="check" id="sjekkliste-9">Sjekkliste</h2>
<ul>
<li>
<p>La oss lage en ny melding, <code>Fant sted</code>, som vi kan sende hver gang
spilleren finner et reisemål. Denne meldingen kan vi så bruke til å
kjøre et skript hver gang vi finner et reisemål. Endre
<code>Sted</code>-skriptene som følger:</p>
<pre><code class="blocks">når jeg mottar [Sted: Hønefoss v]
gå til x: (6) y: (-112)
sett [Reis til v] til [Hønefoss]
vent til &lt;berører [Helikopter v]?&gt;
send melding [Fant sted v] og vent
send melding [Sted: Tromsø v]

når jeg mottar [Sted: Tromsø v]
gå til x: (103) y: (121)
sett [Reis til v] til [Tromsø]
vent til &lt;berører [Helikopter v]?&gt;
send melding [Fant sted v] og vent
</code></pre>
</li>
<li>
<p>Når vi mottar <code>Fant sted</code>-meldingen vil vi vise hvor reisemålet
faktisk ligger. Siden sirkelen snart flyttes videre kan vi ikke bare
gjøre figuren synlig, vi må også <code class="blockpen">stemple avtrykk</code> av
figuren på bakgrunnen. Legg til dette skriptet:</p>
<pre><code class="blocks">når jeg mottar [Fant sted v]
sett [gjennomsiktig v] effekt til (0)
stemple avtrykk
sett [gjennomsiktig v] effekt til (100)
</code></pre>
</li>
</ul>
</section>
<section class="flag" id="test-prosjektet-8">
<h2 class="flag" id="test-prosjektet-8">Test prosjektet</h2>
<p><strong>Klikk på det grønne flagget.</strong></p>
<ul>
<li>
<p>Dukker den røde sirkelen opp etterhvert som du finner reisemålene?</p>
</li>
<li>
<p>Hva skjer om du starter spillet på nytt etter å ha funnet
reisemålene?</p>
</li>
</ul>
</section>
<section class="check" id="sjekkliste-10">
<h2 class="check" id="sjekkliste-10">Sjekkliste</h2>
<ul>
<li>
<p>For å være sikker på at avtrykkene (de røde sirklene) blir borte når
vi starter spillet på nytt kan vi bruke
<code class="blockpen">slett</code>-klossen. Legg til en kloss på oppstart-skripet:</p>
<pre><code class="blocks">når grønt flagg klikkes
slett
vis
sett [gjennomsiktig v] effekt til (100)
send melding [Sted: Hønefoss v]
</code></pre>
</li>
<li>
<p>La oss også legge på en enkel lydeffekt når spilleren finner et
reisemål. Siden vi har meldingen <code>Fant sted</code> er dette enkelt. Klikk
først på <code class="blocklightgrey">Lyder</code>-fanen og velg en ny lyd fra
biblioteket. Vi bruker <code>Effekter/rattle</code>, men du kan gjerne bruke en
annen lyd.</p>
</li>
<li>
<p>Spill lyden når et sted blir funnet. Klikk
<code class="blocklightgrey">Skript</code>-fanen og legg til en <code class="blocksound">spill lyden</code>-kloss.</p>
<pre><code class="blocks">når jeg mottar [Fant sted v]
spill lyden [rattle v]
sett [gjennomsiktig v] effekt til (0)
stemple avtrykk
sett [gjennomsiktig v] effekt til (100)
</code></pre>
</li>
</ul>
</section>
<section class="flag" id="test-prosjektet-9">
<h2 class="flag" id="test-prosjektet-9">Test prosjektet</h2>
<p><strong>Klikk på det grønne flagget.</strong></p>
<ul>
<li>
<p>Blir de røde sirklene slettet når du starter spillet på nytt?</p>
</li>
<li>
<p>Spilles det av en liten lyd når du finner et reisemål?</p>
</li>
</ul>
</section>
</section>
<section class="activity" id="steg-7-tiden-gar">
<h1 class="activity" id="steg-7-tiden-gar">Steg 7: Tiden går</h1>
<p><em>Vi skal nå gjøre spillet enda mere utfordrende ved å legge på en
tidsbegrensning.</em></p>
<section class="check" id="sjekkliste-11">
<h2 class="check" id="sjekkliste-11">Sjekkliste</h2>
<ul>
<li>
<p>Klikk på <code>Scene</code> til venstre for figurene. Skript som skal gjelde
for hele spillet, og ikke en spesiell figur kan man legge på
scenen. I dette tilfellet vil vi ha en variabel som teller ned hvor
mye tid spilleren har til å reise rundt. Denne er et bra eksempel på
noe som tilhører hele spillet.</p>
</li>
<li>
<p>Velg <code class="blockdata">Data</code> og <code class="blocklightgrey">Lag en variabel</code>.  Kall
variabelen <code class="blockdata">Tid</code>. Legg merke til at siden vi lager
variabelen på scenen må den gjelde for alle figurer.</p>
</li>
<li>
<p>Når spillet starter vil vi gi spilleren litt tid. Dette gjør vi ved
å sette <code class="blockdata">Tid</code> til for eksempel <code>30</code>, du kan selvsagt
eksperimentere med andre tall. Deretter starter vi en løkke som
teller ned hvert sekund.</p>
<pre><code class="blocks">når grønt flagg klikkes
sett [Tid v] til [30]
gjenta til &lt;(Tid) = [0]&gt;
    vent (1) sekunder
    endre [Tid v] med (-1)
slutt
send melding [Avslutt v]
</code></pre>
<p>Legg merke til at vi også sender ut en ny melding <code>Avslutt</code> når
tiden er ute. Denne bruker vi til å avslutte spillet.</p>
</li>
<li>
<p>Lag et nytt skript på scenen som avslutter spillet.</p>
<pre><code class="blocks">når jeg mottar [Avslutt v]
stopp [alle v] :: control
</code></pre>
</li>
</ul>
</section>
<section class="flag" id="test-prosjektet-10">
<h2 class="flag" id="test-prosjektet-10">Test prosjektet</h2>
<p><strong>Klikk på det grønne flagget.</strong></p>
<ul>
<li>
<p>Starter tiden på 30 når spillet begynner?</p>
</li>
<li>
<p>Telles tiden ned etterhvert?</p>
</li>
<li>
<p>Avsluttes spillet (helikopteret kan ikke fly rundt lengre) når tiden
løper ut?</p>
</li>
</ul>
</section>
<section class="check" id="sjekkliste-12">
<h2 class="check" id="sjekkliste-12">Sjekkliste</h2>
<p>Som en bonus kan vi også gi spilleren litt ekstra tid hver gang han
finner et reisemål.</p>
<ul>
<li>
<p>Lag et nytt skript på scenen som reagerer på meldingen <code>Fant sted</code>.</p>
<pre><code class="blocks">når jeg mottar [Fant sted v]
endre [Tid v] med (10)
</code></pre>
</li>
</ul>
</section>
</section>
<section class="activity" id="steg-8-flere-steder-a-besoke">
<h1 class="activity" id="steg-8-flere-steder-a-besoke">Steg 8: Flere steder å besøke</h1>
<p><em>Til sist vil vi legge til litt flere steder å besøke for å gjøre
spillet mer spennende!</em></p>
<section class="check" id="sjekkliste-13">
<h2 class="check" id="sjekkliste-13">Sjekkliste</h2>
<p>For å legge til nye steder må vi bare gjøre det samme som vi gjorde
tidligere i oppgaven (under Steg 3 og 4). Det enkleste er å kopiere
kodeklossene vi allerede har lagd, og deretter endre på dem.</p>
<ul>
<li>
<p>Velg figuren <code>Sted</code>.</p>
</li>
<li>
<p>Vi har gjort <code>Sted</code>-figuren helt gjennomsiktig. For å gjøre den
synlig igjen, kan du bare klikke på (du trenger ikke legge den til i
noe skript) klossen <code class="blocklooks">ta bort grafiske effekter</code> i
<code class="blocklooks">Utseende</code>-kategorien. Det kan også være nyttig å
klikke på <code class="blockpen">slett</code>-klossen i
<code class="blockpen">Penn</code>-kategorien.</p>
</li>
<li>
<p>Flytt den røde sirkelen til et nytt sted. Noter deg koordinatene ved
å se på figurinformasjonen, <code class="blockmotion">i</code>.</p>
</li>
<li>
<p>Høyreklikk på skriptet som begynner <code class="blockevents">når jeg mottar Sted: Hønefoss</code> og velg <code>lag en kopi</code>. Oppdater denne kopien
med navnet og koordinatene du fant ovenfor.</p>
</li>
<li>
<p>Nedenfor har vi lagt til tre nye steder (samt lagt til en melding
for å reise videre fra Tromsø). Dine skript bør ligne på disse, men
kan gjerne inneholde andre navn og koordinater.</p>
<pre><code class="blocks">når jeg mottar [Sted: Hønefoss v]
gå til x: (6) y: (-112)
sett [Reis til v] til [Hønefoss]
vent til &lt;berører [Helikopter v]?&gt;
send melding [Fant sted v] og vent
send melding [Sted: Tromsø v]

når jeg mottar [Sted: Tromsø v]
gå til x: (103) y: (121)
sett [Reis til v] til [Tromsø]
vent til &lt;berører [Helikopter v]?&gt;
send melding [Fant sted v] og vent
send melding [Sted: Lillehammer v]

når jeg mottar [Sted: Lillehammer v]
gå til x: (14) y: (-94)
sett [Reis til v] til [Lillehammer]
vent til &lt;berører [Helikopter v]?&gt;
send melding [Fant sted v] og vent
send melding [Sted: Bergen v]

når jeg mottar [Sted: Bergen v]
gå til x: (-52) y: (-107)
sett [Reis til v] til [Bergen]
vent til &lt;berører [Helikopter v]?&gt;
send melding [Fant sted v] og vent
send melding [Sted: Narvik v]

når jeg mottar [Sted: Narvik v]
gå til x: (91) y: (90)
sett [Reis til v] til [Narvik]
vent til &lt;berører [Helikopter v]?&gt;
send melding [Fant sted v] og vent
send melding [Avslutt v]
</code></pre>
</li>
</ul>
</section>
<section class="flag" id="test-prosjektet-11">
<h2 class="flag" id="test-prosjektet-11">Test prosjektet</h2>
<p><strong>Klikk på det grønne flagget.</strong></p>
<ul>
<li>
<p>Kan du reise innom alle stedene?</p>
</li>
<li>
<p>Virker stedene å være riktig plassert på kartet?</p>
</li>
</ul>
</section>
<section class="save" id="lagre-prosjektet">
<h2 class="save" id="lagre-prosjektet">Lagre prosjektet</h2>
<p><em>Da er norgesturen vår ferdig!</em></p>
<p>Du kan nå utfordre venner og familie til å reise rundt omkring i Norge
sammen med deg! Hvis du vil dele spillet på internett kan du trykke
<code>Legg ut</code> øverst til høyre på skjermen.</p>
</section>
</section>
<section class="activity" id="flere-utfordringer">
<h1 class="activity" id="flere-utfordringer">Flere utfordringer</h1>
<p><em>Det er alltid muligheter til å utvide spill, nedenfor har vi noen
forslag som du kan prøve deg på!</em></p>
<section class="challenge" id="utfordring-enda-flere-reisemal">
<h2 class="challenge" id="utfordring-enda-flere-reisemal">Utfordring: Enda flere reisemål</h2>
<p>Det er ingen begrensning på hvor mange reisemål du kan legge til i
spillet. Har du reisemål fra alle deler av landet? Kanskje du kan
besøke et sted i hvert fylke i Norge?</p>
</section>
<section class="challenge" id="utfordring-en-skikkelig-avslutning">
<h2 class="challenge" id="utfordring-en-skikkelig-avslutning">Utfordring: En skikkelig avslutning</h2>
<p>Slik spillet er nå bare slutter helikopteret å fly enten når tiden er
ute eller når spilleren har funnet alle reisemålene. Kan du legge til
en skikkelig avslutning? Denne bør gi spilleren tilbakemelding på om
hun vant ved å finne alle reisemålene eller tapte fordi tiden var ute.</p>
<p>En måte å gjøre dette på vil være å lage to nye meldinger <code>Vant</code> og
<code>Tapte</code> som sendes i stedet for <code>Avslutt</code> henholdsvis etter at siste
reisemål er funnet, og etter at tiden er ute. Du kan så lage to nye
bakgrunner ved å kopiere norgeskartet, og deretter skrive en passende
tekst på de nye bakgrunnene. Disse kan så vises etter at spillet er
enten vunnet eller tapt.</p>
</section>
<section class="challenge" id="utfordring-reisemal-i-tilfeldig-rekkefolge">
<h2 class="challenge" id="utfordring-reisemal-i-tilfeldig-rekkefolge">Utfordring: Reisemål i tilfeldig rekkefølge</h2>
<p>Dette er en skikkelig utfordring! Slik det er nå kommer reisemålene
alltid i samme rekkefølge, kan du gjøre det slik at rekkefølgen blir
tilfeldig?</p>
<p>Det finnes ingen måte å sende ut tilfeldige meldinger i Scratch. Det
vi i stedet kan gjøre er å tilfeldig bestemme om vi skal be spilleren
reise til et reisemål, eller bare gå videre til neste reisemål uten å
spørre.</p>
<ul>
<li>
<p>Nedenfor er noen hint om hvordan dette kan gjøres. Vær oppmerksom på
at skriptene bruker noen variable du selv må lage.</p>
<pre><code class="blocks">definer sjekk sted
hvis &lt;&lt;(tilfeldig tall fra (1) til (Antall steder totalt)) &gt; [1]&gt; eller &lt;berører fargen [#ff0000]?&gt;&gt;
    sett [bruk sted v] til [nei]
ellers
    sett [bruk sted v] til [ja]
slutt

når jeg mottar [Sted: Hønefoss v]
gå til x: (6) y: (-112)
sjekk sted
hvis &lt;(bruk sted) = [ja]&gt;
    sett [Reis til v] til [Hønefoss]
    vent til &lt;berører [Helikopter v]?&gt;
    send melding [Fant sted v] og vent
slutt
send melding [Sted: Tromsø v]
</code></pre>
<p>Klossen <code class="blocksensing">berører fargen</code> brukes for å sjekke om
vi allerede har besøkt et reisemål. I såfall vil vi jo ha stemplet
rødfarge på kartet.</p>
</li>
<li>
<p>Siden dette vil hoppe over reisemål, er det viktig at det siste
reisemålet sender melding om at vi skal besøke det første reisemålet
igjen, i stedet for at spillet avsluttes etter det siste reisemålet.</p>
</li>
<li>
<p>Det blir også vanskeligere å vite når spilleren har funnet alle
(eller mange nok) reisemål. En måte å gjøre dette på er å bruke en
ny variabel, for eksempel <code class="blockdata">Antall steder funnet</code>, som
teller hvor mange steder som er funnet. Når mange nok steder er
funnet kan det sendes ut en <code>Avslutt</code>- (eller <code>Vant</code>-) melding.</p>
</li>
</ul>
</section>
</section>
<section class="activity" id="hvordan-lage-egne-kart">
<h1 class="activity" id="hvordan-lage-egne-kart">Hvordan lage egne kart</h1>
<p><em>Til sist vil vi se på hvordan du kan reise rundt i egne kart eller
andre kart som du finner på internett.</em></p>
<section class="check" id="sjekkliste-14">
<h2 class="check" id="sjekkliste-14">Sjekkliste</h2>
<ul>
<li>
<p>Åpne nettleseren din og finn en søkemotor som for eksempel Google,
Bing eller DuckDuckGo.</p>
</li>
<li>
<p>Søk etter et kart du er interessert i, for eksempel <code>Europakart</code>.
Velg å bare se bilderesultatene.</p>
</li>
<li>
<p>Når du finner et kart du synes ser bra ut, klikk på det slik at du
kommer til originalbildet. Deretter kan du prøve å høyreklikke på
kartet, og velge Lagre bilde eller noe som ligner.</p>
</li>
<li>
<p>Før du bruker kartet i et prosjekt du deler med andre, må du
undersøke om du har rettigheter til å bruke kartet. Noen ganger vil
det stå på nettsiden du fant kartet på at du kan bruke det (et
eksempel på dette kan du se på
<a href="http://no.wikipedia.org/wiki/Fil:EUR_location_NOR.PNG">http://no.wikipedia.org/wiki/Fil:EUR_location_NOR.PNG</a>). Andre
ganger må du ta kontakt med de som eier nettsiden (for eksempel ved
å sende en e-post) for å undersøke om du kan bruke kartet. Se mer
informasjon om opphavsrett nedenfor.</p>
</li>
<li>
<p>Bakgrunner i Scratch skal helst ha oppløsningen 480 x 360
bildepunkter. Som regel vil ikke kartene du finner på nettet ha
denne oppløsningen. Det gjør som regel ingenting, fordi Scratch vil
gjøre bildene mindre om de er for store. Om bildet er mindre enn 480
x 360 vil Scratch fylle resten av bakgrunnen automatisk. Om du vil
ha mer kontroll over denne konverteringen kan du endre oppløsningen
selv i et bildebehandlingsprogram som for eksempel Paint, Gimp eller
Photoshop (Elements).</p>
</li>
<li>
<p>Les inn det nye kartet i Scratchprosjektet ditt på samme måte som du
leste inn det opprinnelige norgeskartet i Steg 1, ved å velge
<img src="../bilder/hent-fra-fil.png" alt="Last opp bakgrunn fra fil"> under
<code>Ny bakgrunn</code> helt til venstre på skjermen.</p>
</li>
<li>
<p>Lag reisemål basert på det nye kartet!</p>
</li>
</ul>
</section>
<section class="protip" id="opphavsrett">
<h2 class="protip" id="opphavsrett">Opphavsrett</h2>
<p>Noen har laget de kartene du finner på internett, og som regel vil de
ha opphavsretten til disse kartene. I praksis betyr det at de eier
kartene. Det betyr at dersom du vil bruke kartene i et spill du gjør
tilgjengelig for andre (bruker <code>Legg ut</code>-knappen i Scratch), må du
undersøke om dette er greit for de som har laget kartene.</p>
<p>Mye materiell på internett, inkludert kartet vi har brukt i denne
oppgaven, er lagt ut med en såkalt lisens som kan si at du kan bruke
materiellet så lenge du referer til dem som opprinnelig lagde
materiellet. Dette er lett å gjøre i Scratch. Klikk på <code>Se prosjektsiden</code> øverst til høyre. Du kommer da til en side hvor du kan
beskrive prosjektet. En av boksene heter <code>Merknader og bidragsytere</code>. Her kan du nevne dem som opprinnelig har laget for
eksempel kartet du bruker.</p>
</section>
</section>
</div><div class="improve"><h3>Forbedre denne siden</h3><p>Funnet en feil? Kunne noe vært bedre? Hvis ja, vennligst gi oss tilbakemelding ved å lage en sak på Github eller fiks feilen selv om du kan. Vi er takknemlige for enhver tilbakemelding!</p><a href="https://github.com/kodeklubben/oppgaver/issues/new?title=Scratch: Norgestur&amp;body=Beskriv ditt problem..." class="issue">Rapporter et problem</a><a href="https://github.com/kodeklubben/oppgaver/tree/master/src/scratch/norgestur" class="code">Vis koden og fiks selv</a></div></div><div class="col-xs-12"><div id="footer" class="clearfix"><div class="license"><p><strong data-i18n="html=layout.license">Lisens</strong><strong>:</strong></p><a rel="license" data-i18n="href=layout.licenseUrl" href="http://creativecommons.org/licenses/by-sa/4.0/deed.no">CC BY-SA 4.0</a></div><div class="author"><p><strong data-i18n="html=layout.author">Forfatter</strong><strong>:</strong></p><p>Geir Arne Hjelle</p>
</div></div></div></div></div><div class="intro-question modal fade"><div class="modal-dialog"><div class="modal-content"><div class="modal-header"><button type="button" data-dismiss="modal" aria-label="Close" class="close"><span aria-hidden="true">&times;</span></button><h4 data-i18n="html=layout.greeting" class="modal-title">Hei der!</h4></div><div class="modal-body"><p data-i18n="html=layout.askTour">Ser ut som dette er ditt første besøk, vil du ha en omvisning?</p></div><div class="modal-footer"><button data-i18n="html=layout.yes" class="btn btn-success">Ja!</button><button data-dismiss="modal" data-i18n="html=layout.no" class="btn btn-danger">Nei takk</button></div></div></div></div><script src="../../assets/vendor.min.js"></script><script src="../../assets/script.min.js"></script><script>// bind shim for phantomJS
Function.prototype.bind = Function.prototype.bind || function (thisp) {
  var fn = this;
  var args = Array.prototype.slice.call(arguments, 1);
  return function () {
    return fn.apply(thisp, args);
  };
};
$(document).ready(function(){
  $('pre').has('code.blocks').addClass('blocks');
  scratchblocks.renderMatching('code.blocks', {
    languages: ['nb', 'en']
  });
  scratchblocks.renderMatching('code.b', {
    languages: ['nb', 'en'],
    inline: true
  });
});</script><script>(function(i,s,o,g,r,a,m){i['GoogleAnalyticsObject']=r;i[r]=i[r]||function(){
(i[r].q=i[r].q||[]).push(arguments)},i[r].l=1*new Date();a=s.createElement(o),
m=s.getElementsByTagName(o)[0];a.async=1;a.src=g;m.parentNode.insertBefore(a,m)
})(window,document,'script','//www.google-analytics.com/analytics.js','ga');
ga('create', 'UA-67775835-1', 'auto');
ga('send', 'pageview');</script></body></html>