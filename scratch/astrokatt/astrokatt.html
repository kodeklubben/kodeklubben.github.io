<html><head><meta charset="utf-8"/><meta name="viewport" content="width=device-width, initial-scale=1"/><title>Astrokatt | Kodeklubben</title><link href="../../assets/style.min.css" rel="stylesheet"/><script type="text/javascript">// convert url relative to current file
// ex: python/index.html -> ../python/index.html
function relative(url) {
  var urlRoot = '../..';
  if (urlRoot !== '') {
    return urlRoot + '/' + url;
  }
  return url;
}</script></head><body><div class="container"><div class="row"><div class="col-xs-12"><div class="top-menu"><div class="navigation"><a href="../../index.html"><span aria-hidden="true" class="glyphicon glyphicon-home"></span><span>&nbsp;</span><span data-i18n="html=layout.home">Forside</span></a><span>&nbsp;/&nbsp;</span><a href="..">Scratch</a></div><a data-i18n="title=layout.takeTour" title="Ta en omvisning på siden" data-placement="bottom" href="#" class="intro"><span class="icon"></span><span class="text">Intro</span></a><form class="search"><input type="text" data-i18n="placeholder=layout.search" placeholder="Søk" class="form-control"/></form></div></div><div class="search"><div class="results"><h1 data-i18n="html=layout.searchResults">Søkeresultat</h1></div></div><div class="col-xs-12"><header class="clearfix"><img src="../../assets/img/ccno_logo.png" class="logo hidden-xs"/><h1 class="title">Astrokatt</h1><div class="lesson-icons"><div class="level"><img title="Level 1" src="../../assets/img/level1.png"/><span data-i18n="html=layout.levelNames.1">Introduksjon</span></div><a href=".." class="course"><img src="../logo-white.png"/><span>Scratch</span></a><div class="pdf"><a href="/scratch/astrokatt/astrokatt.pdf" data-i18n="title=layout.downloadPdf" title="Last ned PDF"><span class="icon"></span><span class="text">PDF</span></a></div></div></header></div><div class="col-xs-12"><div class="content"><section class="intro" id="introduksjon">
<h1 class="intro" id="introduksjon">Introduksjon</h1>
<p>Katten vår har så lyst å være en astronaut, la oss se om vi kan hjelpe
ham? Underveis vil vi lære hvordan vi flytter figurer rundt på
skjermen, og hvordan katter blir påvirket av gravitasjonskreftene fra
jorden.</p>
<p><figure><img src="astrokatt.png" alt=""></figure></p>
</section>
<section class="activity" id="steg-1-en-flyvende-katt">
<h1 class="activity" id="steg-1-en-flyvende-katt">Steg 1: En flyvende katt</h1>
<p>Vi begynner prosjektet vårt med å få katten til å fly!</p>
<section class="check" id="sjekkliste">
<h2 class="check" id="sjekkliste">Sjekkliste</h2>
<ul>
<li>
<p>Start et nytt prosjekt. Du vil se en katt som venter på å bli
programmert!</p>
</li>
<li>
<p>Prøv å klikk på de blå klossene midt på skjermen. For eksempel, om
du klikker på</p>
<pre><code class="blocks">    gå (10) steg
</code></pre>
<p>skal du se at katten flytter litt på seg, og om du klikker på</p>
<pre><code class="blocks">    vend høyre (15) grader
</code></pre>
<p>vil den snu seg! Disse klossene er kommandoer vi kan gi til
katten!</p>
</li>
<li>
<p>Legg merke til at at over de blå klossene er det flere kategorier av
kommandoer i forskjellige farger, for eksempel
<code class="blocklooks">Utseende</code> og <code class="blocksound">Lyd</code>. Klikk på disse
kategoriene og prøv noen av klossene du finner!</p>
</li>
<li>
<p>For å sette sammen flere kommandoer til et skript kan du dra klosser
til det store tomme området til høyre på skjermen.</p>
<p>Prøv å pusle sammen disse klossene (bruk fargene for å finne
riktig kategori):</p>
<pre><code class="blocks">    når grønt flagg klikkes
    for alltid
        gå (10) steg
        vend høyre (15) grader
    slutt
</code></pre>
</li>
</ul>
</section>
<section class="flag" id="test-prosjektet">
<h2 class="flag" id="test-prosjektet">Test prosjektet</h2>
<p>Legg merke til at den første klossen sier at noe skal skje når vi
klikker et grønt flagg. Over vinduet med katten til venstre er det et
grønt flagg. <strong>Klikk på det!</strong></p>
<ul>
<li>
<p>Du skal se at katten flytter seg rundt i en sirkel. Les koden du
laget en gang til. Skjønner du hvorfor katten går i sirkel?</p>
</li>
<li>
<p>Prøv å endre tallene i koden din. Kan du få katten til å gå saktere?
I større sirkler?</p>
</li>
</ul>
</section>
<section class="check" id="sjekkliste-2">
<h2 class="check" id="sjekkliste-2">Sjekkliste</h2>
<ul>
<li>
<p>Nå skal vi endre litt på koden slik at vi kan kontrollere hvordan
katten beveger seg. I kategorien <code class="blocksensing">Sansning</code> finnes en
kloss som reagerer når en tast er trykket. Den kan vi bruke til å
styre katten med piltastene.</p>
<p>Bytt ut klossene i koden din slik at den blir seende slik ut:</p>
<pre><code class="blocks">    når grønt flagg klikkes
    for alltid
        hvis (tast [pil høyre v] trykket?)
            vend høyre (5) grader
        slutt
        hvis (tast [pil venstre v] trykket?)
            vend venstre (5) grader
        slutt
        hvis (tast [pil opp v] trykket?)
            gå (5) steg
        slutt
    slutt
</code></pre>
</li>
</ul>
</section>
<section class="flag" id="test-prosjektet-2">
<h2 class="flag" id="test-prosjektet-2">Test prosjektet</h2>
<p><strong>Klikk på det grønne flagget.</strong></p>
<ul>
<li>
<p>Kan du styre katten rundt ved å bruke piltastene?</p>
</li>
<li>
<p>Forstår du hvordan katten kontrolleres?</p>
</li>
<li>
<p>Kan du få katten til å fly raskere eller saktere ved å endre i koden?</p>
</li>
</ul>
</section>
</section>
<section class="activity" id="steg-2-ut-i-verdensrommet">
<h1 class="activity" id="steg-2-ut-i-verdensrommet">Steg 2: Ut i verdensrommet!</h1>
<p>Nå skal vi sende den flyvende katten ut i verdensrommet.</p>
<section class="check" id="sjekkliste-3">
<h2 class="check" id="sjekkliste-3">Sjekkliste</h2>
<ul>
<li>
<p>Klikk på <img src="../bilder/velg-bakgrunn.png" alt="Velg ny bakgrunn"> nederst
til venstre på skjermen for å hente inn en ny bakgrunn. Velg
bakgrunnen <code>stars</code> som du finner i kategorien <code>Romfart</code>.</p>
</li>
<li>
<p>Vi skal også gi katten en liten oksygentank, siden den flyr rundt
ute i rommet. Klikk på katten i figurvinduet og deretter på fanen
<code>Drakter</code> øverst på skjermen.</p>
</li>
<li>
<p>Velg først en litt lys farge. Klikk deretter på Ellipse-verktøyet
til høyre på skjermen, og tegn en ellipse rundt hodet på katten.</p>
<p><figure><img src="katt_oksygentank.png" alt=""></figure></p>
</li>
</ul>
<p>Til slutt lager vi også en jordklode, som katten kan fly rundt.</p>
<ul>
<li>Klikk på fanen <code>Skript</code> og deretter på
<img src="../bilder/hent-fra-bibliotek.png" alt="Velg figur fra biblioteket">. Velg
jordklodefiguren <code>Romfart/Earth</code>. Plasser denne litt på siden av skjermen.</li>
</ul>
</section>
<section class="flag" id="test-prosjektet-3">
<h2 class="flag" id="test-prosjektet-3">Test prosjektet</h2>
<p><strong>Klikk på det grønne flagget.</strong></p>
<ul>
<li>Flyr katten rundt omkring i verdensrommet?</li>
</ul>
</section>
</section>
<section class="activity" id="steg-3-litt-mer-ekte">
<h1 class="activity" id="steg-3-litt-mer-ekte">Steg 3: Litt mer ekte ...</h1>
<p>Vi skal nå legge på noen effekter som gjør at spillet virker litt mer
realistisk.</p>
<section class="check" id="sjekkliste-4">
<h2 class="check" id="sjekkliste-4">Sjekkliste</h2>
<ul>
<li>
<p>Først kan vi få jordkloden til å rotere. Dette er enkelt, vi har jo
allerede gjort det for katten! Pass på at jordkloden er merket i
figurlisten, og lag deretter dette skriptet:</p>
<pre><code class="blocks">    når grønt flagg klikkes
    for alltid
        vend høyre (1) grader
    slutt
</code></pre>
</li>
<li>
<p>Videre skal vi gjøre det slik at det ser ut som om katten flyr mot
jorda. Det gjør vi ved å endre størrelsen slik at katten blir mindre
jo nærmere den kommer jordkloden.</p>
<p>Klikk på katten i figurlisten. Legg <code class="blocklooks">sett størrelse til</code> nederst i <code class="blockcontrol">for alltid</code>-løkka,
slik at størrelsen på katten er avhengig av avstanden til
jordkloden:</p>
<pre><code class="blocks">    når grønt flagg klikkes
    for alltid
        hvis (tast [pil høyre v] trykket?)
            vend høyre (5) grader
        slutt
        hvis (tast [pil venstre v] trykket?)
            vend venstre (5) grader
        slutt
        hvis (tast [pil opp v] trykket?)
            gå (5) steg
        slutt
        sett størrelse til (avstand til [Earth v])%
    slutt
</code></pre>
</li>
</ul>
</section>
<section class="flag" id="test-prosjektet-4">
<h2 class="flag" id="test-prosjektet-4">Test prosjektet</h2>
<p><strong>Klikk på det grønne flagget.</strong></p>
<ul>
<li>
<p>Blir katten mindre når den nærmer seg jorda?</p>
</li>
<li>
<p>Ser det ut som om den flyr ned mot jorda, og kommer tilbake til oss?</p>
</li>
</ul>
</section>
<section class="check" id="sjekkliste-5">
<h2 class="check" id="sjekkliste-5">Sjekkliste</h2>
<ul>
<li>
<p>For å gjøre det enda mer realistisk vil vi forandre hvor langt
katten flytter seg med. Når den er langt unna oss flytter den seg
ikke like mange steg. Bytt ut</p>
<pre><code class="blocks">    gå (5) steg
</code></pre>
<p>med</p>
<pre><code class="blocks">    gå ((avstand til [Earth v]) / (50)) steg
</code></pre>
<p>Denne klossen er litt komplisert fordi den er satt sammen av tre
forskjellige klosser. Se på fargene så finner du de riktige
klossene.</p>
</li>
<li>
<p>Av og til vil katten fly bak jordkloden. For å slippe det kan du
legge klossen <code class="blocklooks">legg øverst</code> først i katten sitt
skript.</p>
</li>
</ul>
</section>
<section class="flag" id="test-prosjektet-5">
<h2 class="flag" id="test-prosjektet-5">Test prosjektet</h2>
<p><strong>Klikk på det grønne flagget.</strong></p>
<ul>
<li>
<p>Flyr katten rundt omkring i verdensrommet? Kan du få den til å lande
på jorda?</p>
</li>
<li>
<p>Prøv også å flytte jordkloden til andre steder på skjermen. Blir det
annerledes å fly med katten nå?</p>
</li>
</ul>
</section>
</section>
<section class="activity" id="steg-4-gravitasjon">
<h1 class="activity" id="steg-4-gravitasjon">Steg 4: Gravitasjon</h1>
<p>Gravitasjon er kraften som jorda trekker på alle katter og mennesker
med. Vi kan la astrokatten vår bli påvirket av gravitasjonen også.</p>
<section class="check" id="sjekkliste-6">
<h2 class="check" id="sjekkliste-6">Sjekkliste</h2>
<ul>
<li>
<p>Lag et nytt skript på katten. Du kan bare legge klossene ved siden
av det skriptet du allerede har laget. Skriptet skal se slik ut:</p>
<pre><code class="blocks">    når grønt flagg klikkes
    gå til x: (-200) y: (150)
    for alltid
        pek mot [Earth v]
        gå (1) steg
    slutt
</code></pre>
</li>
<li>
<p>Når du tester programmet ditt ved å klikke på det grønne flagget,
vil du se at katten svever mot jordkloden. Gravitasjonen trekker på
den!</p>
</li>
<li>
<p>MEN, vi har et problem: Vi kan ikke lengre styre katten! Hva har skjedd?</p>
<p>I det nye skriptet sier vi at katten <code class="blockcontrol">for alltid</code>
skal <code class="blockmotion">peke mot</code> jordkloden. Da hjelper det jo ikke
at vi i det andre skriptet sier at katten skal snu seg.</p>
</li>
<li>
<p>Det er ingen kommando i Scratch for å flytte en figur mot en
annen. Derfor må vi peke katten mot jordkloden og deretter flytte
den. Men vi kan få programmet til å virke igjen, hvis vi bare husker
hvilken retning katten pekte før vi snudde den.</p>
<p>For at programmer skal huske ting bruker vi variabler. Lag en
variabel ved å klikke på <code class="blockdata">Data</code>-kategorien og deretter
på <code>Lag en variabel</code>. Kall variabelen <code>katteretning</code>.</p>
</li>
<li>
<p>Vi kan nå bruke denne variabelen til å huske hvilken retning katten
pekte. Endre skriptet ditt ved å legge til to nye klosser:</p>
<pre><code class="blocks">    når grønt flagg klikkes
    gå til x: (-200) y: (150)
    for alltid
        sett [katteretning v] til (retning)
        pek mot [Earth v]
        gå (1) steg
        pek i retning (katteretning)
    slutt
</code></pre>
</li>
</ul>
</section>
<section class="flag" id="test-prosjektet-6">
<h2 class="flag" id="test-prosjektet-6">Test prosjektet</h2>
<p><strong>Klikk på det grønne flagget.</strong></p>
<ul>
<li>
<p>Kan du styre katten igjen?</p>
</li>
<li>
<p>Hvis du ikke trykker på noen taster, vil katten da falle ned mot jorden?</p>
</li>
<li>
<p>Legg merke til at hvis katten har kommet veldig nært jorden klarer
den ikke å fly tilbake til oss. Det er fordi gravitasjonen er
kraftigere jo nærmere jorda man er. Og når katten kommer nært jorda
har den ikke nok hastighet til å unnslippe jordas gravitasjon.</p>
<p>Hvordan kan du endre på jordas gravitasjon og kattens hastighet?</p>
</li>
</ul>
</section>
<section class="save" id="lagre-spillet">
<h2 class="save" id="lagre-spillet">Lagre spillet</h2>
<p>Da har vi en katt som kan fly rundt i verdensrommet. Eksperimenter
gjerne med å utvide spillet ditt. Når du er ferdig kan du klikke på
<code>Legg ut</code>-knappen. Da vil spillet bli lagt ut på Scratch-hjemmesiden
din slik at andre kan spille det.</p>
</section>
</section>
</div><div class="improve"><h3>Forbedre denne siden</h3><p>Funnet en feil? Kunne noe vært bedre? Hvis ja, vennligst gi oss tilbakemelding ved å lage en sak på Github eller fiks feilen selv om du kan. Vi er takknemlige for enhver tilbakemelding!</p><a href="https://github.com/kodeklubben/oppgaver/issues/new?title=Scratch: Astrokatt&amp;body=Beskriv ditt problem..." class="issue">Rapporter et problem</a><a href="https://github.com/kodeklubben/oppgaver/tree/master/src/scratch/astrokatt" class="code">Vis koden og fiks selv</a></div></div><div class="col-xs-12"><div id="footer" class="clearfix"><div class="license"><p><strong data-i18n="html=layout.license">Lisens</strong><strong>:</strong></p><a rel="license" data-i18n="href=layout.licenseUrl" href="http://creativecommons.org/licenses/by-sa/4.0/deed.no">CC BY-SA 4.0</a></div><div class="author"><p><strong data-i18n="html=layout.author">Forfatter</strong><strong>:</strong></p><p>Geir Arne Hjelle</p>
</div></div></div></div></div><div class="intro-question modal fade"><div class="modal-dialog"><div class="modal-content"><div class="modal-header"><button type="button" data-dismiss="modal" aria-label="Close" class="close"><span aria-hidden="true">&times;</span></button><h4 data-i18n="html=layout.greeting" class="modal-title">Hei der!</h4></div><div class="modal-body"><p data-i18n="html=layout.askTour">Ser ut som dette er ditt første besøk, vil du ha en omvisning?</p></div><div class="modal-footer"><button data-i18n="html=layout.yes" class="btn btn-success">Ja!</button><button data-dismiss="modal" data-i18n="html=layout.no" class="btn btn-danger">Nei takk</button></div></div></div></div><script src="../../assets/vendor.min.js"></script><script src="../../assets/script.min.js"></script><script>$(document).ready(function(){
  $('pre').has('code.blocks').addClass('blocks');
  scratchblocks2.load_language(scratchblocks2._translations['nb']);
  scratchblocks2.parse('code.blocks');
  scratchblocks2.parse('code.b', {inline: true});
});</script><script>(function(i,s,o,g,r,a,m){i['GoogleAnalyticsObject']=r;i[r]=i[r]||function(){
(i[r].q=i[r].q||[]).push(arguments)},i[r].l=1*new Date();a=s.createElement(o),
m=s.getElementsByTagName(o)[0];a.async=1;a.src=g;m.parentNode.insertBefore(a,m)
})(window,document,'script','//www.google-analytics.com/analytics.js','ga');
ga('create', 'UA-67775835-1', 'auto');
ga('send', 'pageview');</script></body></html>