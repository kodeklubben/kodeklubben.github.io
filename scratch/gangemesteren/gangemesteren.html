<html><head><meta charset="utf-8"/><meta name="viewport" content="width=device-width, initial-scale=1"/><title>Gangemesteren | Kodeklubben</title><link href="../../assets/style.min.css" rel="stylesheet"/><script type="text/javascript">// convert url relative to current file
// ex: python/index.html -> ../python/index.html
function relative(url) {
  var urlRoot = '../..';
  if (urlRoot !== '') {
    return urlRoot + '/' + url;
  }
  return url;
}</script></head><body><div class="container"><div class="row"><div class="col-xs-12"><div class="top-menu"><div class="navigation"><a href="../../index.html"><span aria-hidden="true" class="glyphicon glyphicon-home"></span><span>&nbsp;</span><span data-i18n="html=layout.home">Forside</span></a><span>&nbsp;/&nbsp;</span><img src="../logo-black.png"/><a href="..">Scratch</a></div><a data-i18n="title=layout.takeTour" title="Ta en omvisning på siden" data-placement="bottom" href="#" class="intro"><span class="icon"></span><span class="text">Intro</span></a><form class="search"><input type="text" data-i18n="placeholder=layout.search" placeholder="Søk" class="form-control"/></form></div></div><div class="search"><h1 data-i18n="html=layout.searchResults">Søkeresultat</h1><div class="results"></div></div><div class="col-xs-12"><header class="clearfix"><img src="../logo-black.png" class="logo hidden-xs"/><h1 class="title">Gangemesteren</h1><div class="lesson-icons"><div class="level"><img title="Level 2" src="../../assets/img/level2.png"/><span data-i18n="html=layout.levelNames.2">Nybegynner</span></div><a href=".." class="course"><img src="../logo-white.png"/><span>Scratch</span></a><div class="pdf"><a href="/scratch/gangemesteren/gangemesteren.pdf" data-i18n="title=layout.downloadPdf" title="Last ned PDF"><span class="icon"></span><span class="text">PDF</span></a></div></div></header></div><div class="col-xs-12"><div class="content"><section class="intro" id="introduksjon">
<h1 class="intro" id="introduksjon">Introduksjon</h1>
<p>I dag skal vi lage et nyttig spill, nemlig et spill som hjelper oss å
lære andre ting. Vi skal få hjelp til å lære gangetabellen!</p>
<p><figure><img src="gangemesteren.png" alt=""></figure></p>
</section>
<section class="activity" id="steg-1-laeremesteren">
<h1 class="activity" id="steg-1-laeremesteren">Steg 1: Læremesteren</h1>
<p>Vi skal etterhvert lage et spill hvor vi får tilfeldige spørsmål fra
gangetabellen. Etter at vi svarer får vi vite om vi klarte å svare
riktig, og vi vil også få litt hjelp fra tegninger på skjermen. Men
først introduserer vi <code>Læremester</code> som skal hjelpe oss med
gangetabellen.</p>
<section class="check" id="sjekkliste">
<h2 class="check" id="sjekkliste">Sjekkliste</h2>
<ul>
<li>
<p>Start et nytt prosjekt og slett kattefiguren.</p>
</li>
<li>
<p>Legg til en ny figur ved å klikke på
<img src="../bilder/hent-fra-bibliotek.png" alt="Velg figur fra biblioteket">. Velg
en av <em>Wizard</em>-figurene nesten nederst i <code>Mennesker</code>-kategorien.
Kall figuren <code>Læremester</code>.</p>
</li>
<li>
<p>Vi skal nå bruke <code class="blockoperators">tilfeldig tall</code>-klosser slik at
<code>Læremester</code> kan spørre oss om tilfeldige gangestykker. Skriv dette
skriptet:</p>
<pre><code class="blocks">når grønt flagg klikkes
si (tilfeldig tall fra (2) til (10)) i (2) sekunder
si [ganger] i (2) sekunder
si (tilfeldig tall fra (2) til (10)) i (2) sekunder
</code></pre>
</li>
</ul>
</section>
<section class="flag" id="test-prosjektet">
<h2 class="flag" id="test-prosjektet">Test prosjektet</h2>
<p><strong>Klikk på det grønne flagget.</strong></p>
<ul>
<li>
<p>Stiller <code>Læremester</code> deg et gangestykke?</p>
</li>
<li>
<p>Vi skal etterhvert se hvordan vi kan få <code>Læremester</code> til å si hele
teksten, i stedet for bare et ord om gangen.</p>
</li>
<li>
<p>Foreløpig kan du ikke svare <code>Læremester</code> (ihvertfall ikke med
datamaskinen, prøv gjerne å regne ut svaret og si det til dem som
sitter ved siden av deg).</p>
</li>
</ul>
</section>
</section>
<section class="activity" id="steg-2-datamaskinen-er-en-kalkulator">
<h1 class="activity" id="steg-2-datamaskinen-er-en-kalkulator">Steg 2: Datamaskinen er en kalkulator</h1>
<p>Du har kanskje ikke tenkt på det, men datamaskinen er en veldig flink
kalkulator. Det engelske ordet <em>computer</em> betyr til og med
<em>regnemaskin</em>. Vi skal nå se på hvordan vi får Scratch til å gange
sammen tall.</p>
<section class="check" id="sjekkliste-2">
<h2 class="check" id="sjekkliste-2">Sjekkliste</h2>
<ul>
<li>
<p>For å få Scratch til å regne bruker vi
<code class="blockoperators">Operatorer</code>-klosser. Prøv for eksempel å dra
gangeklossen - med <code class="blockoperators">*</code>-tegnet - til skriptområdet
på høyresiden. Skriv inn to tall og klikk på klossen. Scratch
regner da ut svaret på gangestykket.</p>
<p><figure><img src="gangeoperator.png" alt=""></figure></p>
</li>
<li>
<p>Vi vil nå kombinere gangeklossen med <code class="blockoperators">tilfeldig tall</code>-klossen, men for å få dette til trenger vi en
måte å huske de tilfeldige tallene: <strong>Variabler</strong>.  Gå til
<code class="blockdata">Data</code>-kategorien og lag tre nye variabler:
<code class="blockdata">tall1</code>, <code class="blockdata">tall2</code>, og <code class="blockdata">riktig svar</code>. La de gjelde for alle figurer.</p>
</li>
<li>
<p>Skriv nå et <strong>helt nytt skript</strong> (la det ligge ved siden av det
skriptet du skrev i forrige steg).</p>
<pre><code class="blocks">når jeg mottar [Nytt spørsmål v]
sett [tall1 v] til (tilfeldig tall fra (2) til (10))
sett [tall2 v] til (tilfeldig tall fra (2) til (10))
sett [riktig svar v] til ((tall1) * (tall2))
</code></pre>
</li>
<li>
<p>Prøv å klikke på skriptet for å teste det (siden det ikke
starter med et grønt flagg kan vi ikke teste det på den vanlige
måten). Om du ser på variablene på scenen skal de endre seg hver
gang du klikker på skriptet. Er <code class="blockdata">riktig svar</code> rett?</p>
<p><figure><img src="variabler.png" alt=""></figure></p>
</li>
</ul>
</section>
</section>
<section class="activity" id="steg-3-et-skikkelig-sporsmal">
<h1 class="activity" id="steg-3-et-skikkelig-sporsmal">Steg 3: Et skikkelig spørsmål</h1>
<p>La oss se om vi kan sette sammen disse tallene til et skikkelig spørsmål.</p>
<section class="check" id="sjekkliste-3">
<h2 class="check" id="sjekkliste-3">Sjekkliste</h2>
<ul>
<li>
<p>Lag en ny variabel, <code class="blockdata">spørsmål</code>. Også denne skal gjelde
for alle figurer.</p>
</li>
<li>
<p>Klossen <code class="blockoperators">sett sammen</code> kan brukes for å sette sammen
flere tall og ord. Vi skal nå bruke to <code class="blockoperators">sett sammen</code>-klosser på denne måten:</p>
<pre><code class="blocks">sett sammen (sett sammen [] []) []
</code></pre>
<p>Dette gir oss plass til tre tall eller ord. Her kan vi putte inn
<code class="blockdata">tall1</code>, teksten <code>ganger</code> og
<code class="blockdata">tall2</code>. Pass på at du har
mellomrom før og etter <code>ganger</code>, det ser best ut da. Om du klikker på den første <code class="blockoperators">sett sammen</code>-klossen vil du se hvordan den ferdige
teksten blir.</p>
<p><figure><img src="sett_sammen.png" alt=""></figure></p>
</li>
<li>
<p>Legg denne klossen til nederst i <code>Nytt spørsmål</code>-skriptet:</p>
<pre><code class="blocks">når jeg mottar [Nytt spørsmål v]
sett [tall1 v] til (tilfeldig tall fra (2) til (10))
sett [tall2 v] til (tilfeldig tall fra (2) til (10))
sett [riktig svar v] til ((tall1) * (tall2))
sett [spørsmål v] til (sett sammen (sett sammen (tall1) [ ganger ]) (tall2))
</code></pre>
</li>
<li>
<p>Nå skal vi få <code>Læremester</code> til å stille oss spørsmålet vi har
satt sammen. <strong>Bytt ut</strong> det første skriptet (med det grønne
flagget) du skrev med dette:</p>
<pre><code class="blocks">når grønt flagg klikkes
send melding [Nytt spørsmål v] og vent
spør (spørsmål) og vent
</code></pre>
</li>
</ul>
</section>
<section class="flag" id="test-prosjektet-2">
<h2 class="flag" id="test-prosjektet-2">Test prosjektet</h2>
<p><strong>Klikk på det grønne flagget.</strong></p>
<ul>
<li>
<p>Stiller <code>Læremester</code> deg et skikkelig spørsmål, for eksempel <code>9 ganger 6</code>?</p>
</li>
<li>
<p>Er spørsmålene forskjellige hver gang?</p>
</li>
<li>
<p>Om du vil ha en liten utfordring kan du prøve å bruke flere <code class="blockoperators">sett sammen</code>-klosser slik at spørsmålet blir for
eksempel <code>Hva er 9 ganger 6?</code>.</p>
</li>
</ul>
</section>
</section>
<section class="activity" id="steg-4-er-svaret-riktig-da">
<h1 class="activity" id="steg-4-er-svaret-riktig-da">Steg 4: Er svaret riktig da?</h1>
<p>Nå som vi kan svare på spørsmål vil vi også vite om vi svarer riktig.</p>
<section class="check" id="sjekkliste-4">
<h2 class="check" id="sjekkliste-4">Sjekkliste</h2>
<ul>
<li>
<p>Du ser kanskje at <code class="blockdata">riktig svar</code> vises på scenen? Da blir
det jo ikke særlig vanskelig! Ta bort alle variablene fra scenen ved
å gå til <code>Data</code>-kategorien og fjern haken foran hver variabel.</p>
</li>
<li>
<p>Nå skal vi bruke en <code class="blockcontrol">hvis ellers</code>-kloss for å gjøre
forskjellige ting ettersom du svarer riktig eller feil på
gangestykkene. <strong>Utvid</strong> det ene skriptet ditt på denne måten:</p>
<pre><code class="blocks">når grønt flagg klikkes
send melding [Nytt spørsmål v] og vent
spør (spørsmål) og vent
hvis &lt;(svar) = (riktig svar)&gt;
    si [Ja, så flink du er!] i (2) sekunder
ellers
    si [Nei, det ble visst feil.] i (2) sekunder
slutt
</code></pre>
<p>Klossen <code class="blocksensing">svar</code> husker svaret du skriver når
<code>Læremester</code> spør om gangestykket.</p>
</li>
</ul>
</section>
<section class="flag" id="test-prosjektet-3">
<h2 class="flag" id="test-prosjektet-3">Test prosjektet</h2>
<p><strong>Klikk på det grønne flagget.</strong></p>
<ul>
<li>
<p>Hva skjer om du svarer riktig?</p>
</li>
<li>
<p>Klikk det grønne flagget igjen for å få en ny oppgave. Hva skjer om
du ikke svarer riktig?</p>
</li>
</ul>
</section>
</section>
<section class="activity" id="steg-5-flere-gangestykker">
<h1 class="activity" id="steg-5-flere-gangestykker">Steg 5: Flere gangestykker</h1>
<p>I stedet for å måtte trykke det grønne flagget hele tiden, kan vi be
<code>Læremester</code> om å stille oss flere spørsmål!</p>
<section class="check" id="sjekkliste-5">
<h2 class="check" id="sjekkliste-5">Sjekkliste</h2>
<ul>
<li>
<p>Vi bruker først en <code class="blockcontrol">gjenta</code>-kloss slik at vi kan få
flere oppgaver. Legg merke til at vi også sender en <code class="blockevents">Nytt spørsmål</code>-melding hvis svaret er riktig. Hvis svaret
er feil stiller vi det samme spørsmålet en gang til.</p>
<pre><code class="blocks">når grønt flagg klikkes
send melding [Nytt spørsmål v] og vent
gjenta (10) ganger
    spør (spørsmål) og vent
    hvis &lt;(svar) = (riktig svar)&gt;
        si [Ja, så flink du er!] i (2) sekunder
        send melding [Nytt spørsmål v] og vent
    ellers
        si [Nei, det ble visst feil.] i (2) sekunder
    slutt
slutt
</code></pre>
</li>
<li>
<p>Vi kan også telle poeng hver gang du svarer riktig. For å gjøre
dette trenger vi en ny variabel, <code class="blockdata">Poeng</code>. Denne skal
gjelde for alle figurer, og denne lar vi være på scenen slik at vi
ser den.</p>
</li>
<li>
<p>Legg til en kloss i skriptet som setter <code class="blockdata">Poeng</code> til <code>0</code>
rett etter at det grønne flagget klikkes.</p>
</li>
<li>
<p>Legg også til en kloss som endrer <code class="blockdata">Poeng</code> med <code>1</code> hvis
<code class="blocksensing">svar</code> er riktig.</p>
</li>
</ul>
</section>
<section class="flag" id="test-prosjektet-4">
<h2 class="flag" id="test-prosjektet-4">Test prosjektet</h2>
<p><strong>Klikk på det grønne flagget.</strong></p>
<ul>
<li>
<p>Får du flere oppgaver uten at du må trykke på det grønne flagget?</p>
</li>
<li>
<p>Får du et poeng hver gang du svarer riktig?</p>
</li>
<li>
<p>Klarer du 10 poeng?</p>
</li>
</ul>
</section>
</section>
<section class="activity" id="steg-6-litt-hjelp-kanskje">
<h1 class="activity" id="steg-6-litt-hjelp-kanskje">Steg 6: Litt hjelp kanskje ...</h1>
<p>Til slutt skal vi se på hvordan <code>Læremester</code> kan gi oss litt hjelp med
gangestykkene. En måte å tenke på gangestykker er at vi har mange ting
som vi plasserer i et rutenett. For eksempel kan vi tenke på <strong>3
ganger 4</strong> som <strong>3</strong> rader med <strong>4</strong> elefanter i hver som dette:</p>
<p><figure><img src="elefanter.png" alt=""></figure></p>
<p>Hvis vi ikke husker hvor mye 3 ganger 4 er, kan vi da telle elefanter
og finne ut at svaret er <strong>12</strong>.</p>
<section class="check" id="sjekkliste-6">
<h2 class="check" id="sjekkliste-6">Sjekkliste</h2>
<ul>
<li>
<p>Legg til en ny figur som vi kan få litt hjelp fra. Du kan velge
hvilken figur du vil, men vi har brukt <code>Dyr/Elephant</code>. Gi figuren
navnet <code>Hjelper</code>.</p>
</li>
<li>
<p>For å tegne et rutenett med Hjelpere bruker vi to
<code class="blockcontrol">gjenta</code>-klosser i tillegg til <code class="blockpen">stemple avtrykk</code> som tegner Hjelperne på skjermen. Skriv dette
skriptet på <code>Hjelper</code>-figuren:</p>
<pre><code class="blocks">når jeg mottar [Tegn hjelper v]
slett
sett størrelse til (20)%
vis
sett y til (140)
gjenta (tall1) ganger
    sett x til (-140)
    gjenta (tall2) ganger
        stemple avtrykk
        endre x med (40)
    slutt
    endre y med (-25)
slutt
skjul
</code></pre>
<p>Om du har brukt en annen figur som <code>Hjelper</code> kan det hende du må
bruke noen andre tall i dette skriptet. Prøv i så fall først å
forandre på <code class="blocklooks">sett størrelse til 20%</code>-klossen.</p>
</li>
<li>
<p>Nå skal vi tegne dette rutenettet hver gang vi lager et nytt
spørsmål. Klikk på <code>Læremester</code>, og legg til en kloss nederst i
<code>Nytt spørsmål</code>-skriptet:</p>
<pre><code class="blocks">når jeg mottar [Nytt spørsmål v]
sett [tall1 v] til (tilfeldig tall fra (2) til (10))
sett [tall2 v] til (tilfeldig tall fra (2) til (10))
sett [riktig svar v] til ((tall1) * (tall2))
sett [spørsmål v] til (sett sammen (sett sammen (tall1) [ ganger ]) (tall2))
send melding [Tegn hjelper v]
</code></pre>
</li>
</ul>
</section>
<section class="flag" id="test-prosjektet-5">
<h2 class="flag" id="test-prosjektet-5">Test prosjektet</h2>
<p><strong>Klikk på det grønne flagget.</strong></p>
<ul>
<li>Tegnes det et rutenett av hjelpere til hver oppgave?</li>
</ul>
</section>
<section class="challenge" id="flere-utfordringer">
<h2 class="challenge" id="flere-utfordringer">Flere utfordringer</h2>
<ul>
<li>
<p>Du kan forandre hvor vanskelige gangestykkene er ved å forandre
tallene i <code class="blockoperators">tilfeldig tall</code>-klossene.</p>
</li>
<li>
<p>Om du gir <code>Hjelper</code> flere drakter kan du bruke en <code class="blocklooks">neste drakt</code>-kloss i <code>Tegn hjelper</code>-skriptet for å få litt
variasjon i hjelperfigurene. Om du gjør dette er det enklest om
draktene er omtrent like store.</p>
</li>
<li>
<p>Kanskje <code>Læremester</code> kan gi litt mer hjelp når man svarer feil?
Klarer du få henne til å si <code>Nei, det riktige svaret er større</code>
eller <code>Nei, det riktige svaret er mindre</code>?</p>
</li>
<li>
<p><code>Læremester</code> kan mye rart! Kanskje hun kan lære bort andre ting enn
gangestykker?</p>
</li>
</ul>
</section>
</section>
</div><div class="improve"><h3>Forbedre denne siden</h3><p>Funnet en feil? Kunne noe vært bedre? Hvis ja, vennligst gi oss tilbakemelding ved å lage en sak på Github eller fiks feilen selv om du kan. Vi er takknemlige for enhver tilbakemelding!</p><a href="https://github.com/kodeklubben/oppgaver/issues/new?title=Scratch: Gangemesteren&amp;body=Beskriv ditt problem..." class="issue">Rapporter et problem</a><a href="https://github.com/kodeklubben/oppgaver/tree/master/src/scratch/gangemesteren" class="code">Vis koden og fiks selv</a></div></div><div class="col-xs-12"><div id="footer" class="clearfix"><div class="license"><p><strong data-i18n="html=layout.license">Lisens</strong><strong>:</strong></p><a rel="license" data-i18n="href=layout.licenseUrl" href="http://creativecommons.org/licenses/by-sa/4.0/deed.no">CC BY-SA 4.0</a></div><div class="author"><p><strong data-i18n="html=layout.author">Forfatter</strong><strong>:</strong></p><p>Geir Arne Hjelle</p>
</div></div></div></div></div><div class="intro-question modal fade"><div class="modal-dialog"><div class="modal-content"><div class="modal-header"><button type="button" data-dismiss="modal" aria-label="Close" class="close"><span aria-hidden="true">&times;</span></button><h4 data-i18n="html=layout.greeting" class="modal-title">Hei der!</h4></div><div class="modal-body"><p data-i18n="html=layout.askTour">Ser ut som dette er ditt første besøk, vil du ha en omvisning?</p></div><div class="modal-footer"><button data-i18n="html=layout.yes" class="btn btn-success">Ja!</button><button data-dismiss="modal" data-i18n="html=layout.no" class="btn btn-danger">Nei takk</button></div></div></div></div><script src="../../assets/vendor.min.js"></script><script src="../../assets/script.min.js"></script><script>// bind shim for phantomJS
Function.prototype.bind = Function.prototype.bind || function (thisp) {
  var fn = this;
  var args = Array.prototype.slice.call(arguments, 1);
  return function () {
    return fn.apply(thisp, args);
  };
};
$(document).ready(function(){
  $('pre').has('code.blocks').addClass('blocks');
  scratchblocks.renderMatching('code.blocks', {
    languages: ['nb', 'en']
  });
  scratchblocks.renderMatching('code.b', {
    languages: ['nb', 'en'],
    inline: true
  });
});</script><script>(function(i,s,o,g,r,a,m){i['GoogleAnalyticsObject']=r;i[r]=i[r]||function(){
(i[r].q=i[r].q||[]).push(arguments)},i[r].l=1*new Date();a=s.createElement(o),
m=s.getElementsByTagName(o)[0];a.async=1;a.src=g;m.parentNode.insertBefore(a,m)
})(window,document,'script','//www.google-analytics.com/analytics.js','ga');
ga('create', 'UA-67775835-1', 'auto');
ga('send', 'pageview');</script></body></html>