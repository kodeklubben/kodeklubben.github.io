<html><head><meta charset="utf-8"/><meta name="viewport" content="width=device-width, initial-scale=1"/><title>Hvor i All Verden? Del 3 | Kodeklubben</title><link href="../../assets/style.min.css" rel="stylesheet"/><script type="text/javascript">// convert url relative to current file
// ex: python/index.html -> ../python/index.html
function relative(url) {
  var urlRoot = '../..';
  if (urlRoot !== '') {
    return urlRoot + '/' + url;
  }
  return url;
}</script></head><body><div class="container"><div class="row"><div class="col-xs-12"><div class="top-menu"><div class="navigation"><a href="../../index.html"><span aria-hidden="true" class="glyphicon glyphicon-home"></span><span>&nbsp;</span><span data-i18n="html=layout.home">Forside</span></a><span>&nbsp;/&nbsp;</span><a href="..">Scratch</a></div><a data-i18n="title=layout.takeTour" title="Ta en omvisning på siden" data-placement="bottom" href="#" class="intro"><span class="icon"></span><span class="text">Intro</span></a><form class="search"><input type="text" data-i18n="placeholder=layout.search" placeholder="Søk" class="form-control"/></form></div></div><div class="search"><h1 data-i18n="html=layout.searchResults">Søkeresultat</h1><div class="results"></div></div><div class="col-xs-12"><header class="clearfix"><img src="../../assets/img/ccno_logo.png" class="logo hidden-xs"/><h1 class="title">Hvor i All Verden? Del 3</h1><div class="lesson-icons"><div class="level"><img title="Level 3" src="../../assets/img/level3.png"/><span data-i18n="html=layout.levelNames.3">Erfaren</span></div><a href=".." class="course"><img src="../logo-white.png"/><span>Scratch</span></a><div class="pdf"><a href="/scratch/hvor_i_all_verden/hvor_i_all_verden_3.pdf" data-i18n="title=layout.downloadPdf" title="Last ned PDF"><span class="icon"></span><span class="text">PDF</span></a></div></div></header></div><div class="col-xs-12"><div class="content"><section class="intro" id="introduksjon">
<h1 class="intro" id="introduksjon">Introduksjon</h1>
<p>Hvor i All Verden? er et reise- og geografispill hvor man raskest
mulig skal fly innom reisemål spredt rundt i Europa. Dette er den
siste av tre leksjoner. I denne delen skal vi se på lister og hvordan
vi kan bruke dem til å velge reisemål tilfeldig. Vi vil avslutte med å
lage en skikkelig intro til spillet.</p>
<p><figure><img src="hvor_i_all_verden_3.png" alt=""></figure></p>
</section>
<section class="activity" id="steg-0-forrige-gang">
<h1 class="activity" id="steg-0-forrige-gang">Steg 0: Forrige gang</h1>
<p><em>Vi fortsetter nå med det programmet vi laget i del 1 og del 2.</em></p>
<section class="check" id="sjekkliste">
<h2 class="check" id="sjekkliste">Sjekkliste</h2>
<p>Sjekk spesielt at</p>
<ul>
<li>
<p>du har et helikopter som du kan styre over en rullende bakgrunn med
piltastene,</p>
</li>
<li>
<p>du har en stedfigur som kan bli funnet av helikopteret,</p>
</li>
<li>
<p>du har laget en ny kloss (funksjon) som heter <code class="blockmoreblocks">Reis til</code>.</p>
</li>
</ul>
</section>
</section>
<section class="activity" id="steg-1-lag-lister">
<h1 class="activity" id="steg-1-lag-lister">Steg 1: Lag lister</h1>
<p><em>Vi skal nå flytte reisemålene våre over i lister. Dette vil gjøre det
enklere både å legge til flere reisemål, og å velge reisemål
tilfeldig.</em></p>
<section class="check" id="sjekkliste-2">
<h2 class="check" id="sjekkliste-2">Sjekkliste</h2>
<ul>
<li>
<p>Velg sted-figuren, og klikk på <code class="blockdata">Data</code>-kategorien. Lag
en liste som du kaller <code>steder</code> og lar gjelde bare for denne
figuren.</p>
</li>
<li>
<p>Det dukker nå opp en grå boks på scenen som heter <code>Sted: steder</code>. Vi
kan la denne ligge på scenen inntil videre. Du vil også se at det
har kommet noen nye klosser som gjør ting med lister. Skjønner du
hva noen av disse klossene gjør?</p>
</li>
<li>
<p>La oss fylle opp listen! Vi starter med en ny melding, og
deretter kan vi legge til ting i listen.</p>
<pre><code class="blocks">    når jeg mottar [Lag lister v]
    legg [London] til [steder v]
    legg [Oslo] til [steder v]
    legg [Barcelona] til [steder v]
</code></pre>
<p>Bruk gjerne de samme reisemålene som du allerede har.</p>
</li>
<li>
<p>Klikk på blokken du laget over slik at den kjører. Blir den grå
boksen på scenen fyllt med steder? Hva skjer om du klikker flere
ganger?</p>
</li>
<li>
<p>Vi kan sikre oss at hvert sted bare ligger en gang i listen ved å
tømme listen før vi fyller den opp. Legg til</p>
<pre><code class="blocks">    slett (alle v) i [steder v]
</code></pre>
<p>i koden før du legger til det første reisemålet.</p>
</li>
</ul>
<p>En liten utfordring med lister er at de bare inneholder en type
verdier. For eksempel stedsnavn i dette tilfellet. Men for reisemålene
må vi holde styr på tre ting: Stedsnavnet og de to koordinatene som
sier hvor stedet ligger. En måte å gjøre dette på er å bruke tre lister.</p>
<ul>
<li>
<p>Lag to nye lister, <code>stederX</code> og <code>stederY</code> som også gjelder kun for
stedfiguren.</p>
</li>
<li>
<p>Vi vil nå utvide <code>Lag lister</code>-blokken slik at vi fyller opp alle tre
listene. Bruk dine egne reisemål og koordinater her om du vil:</p>
<pre><code class="blocks">    når jeg mottar [Lag lister v]
    slett (alle v) i [steder v]
    slett (alle v) i [stederX v]
    slett (alle v) i [stederY v]
    legg [London] til [steder v]
    legg [-135] til [stederX v]
    legg [-30] til [stederY v]
    legg [Oslo] til [steder v]
    legg [-30] til [stederX v]
    legg [75] til [stederY v]
    legg [Barcelona] til [steder v]
    legg [-135] til [stederX v]
    legg [-175] til [stederY v]
</code></pre>
<p>Pass på at de tre listene er samkjørte slik at det er verdier for
samme reisemål som står for eksempel øverst i hver liste.</p>
</li>
</ul>
</section>
</section>
<section class="activity" id="steg-2-velg-et-reisemal-tilfeldig">
<h1 class="activity" id="steg-2-velg-et-reisemal-tilfeldig">Steg 2: Velg et reisemål tilfeldig</h1>
<p><em>La oss begynne å bruke listene våre til å velge steder å reise til
tilfeldig.</em></p>
<section class="check" id="sjekkliste-3">
<h2 class="check" id="sjekkliste-3">Sjekkliste</h2>
<ul>
<li>
<p>Først vil vi lage listene våre når spillet begynner.  Endre på koden
for <code class="blockevents">Nytt spill</code> slik,</p>
<pre><code class="blocks">    når jeg mottar [Nytt spill v]
    send melding [Lag lister v]
    vis
    send melding [Nytt sted v] og vent
</code></pre>
</li>
<li>
<p>Lag en ny variabel som heter <code class="blockdata">sted</code> og som gjelder kun
for sted-figuren. Denne variabelen vil være et tall som
identifiserer hvilken posisjon i listene det gjeldende reisemålet
har.</p>
</li>
<li>
<p>Koden for <code class="blockevents">Nytt sted</code> blir helt ny. Nå skal vi bruke
både listene våre og den nye <code class="blockmoreblocks">Reis til</code>-klossen vi
lagde forrige gang.</p>
<pre><code class="blocks">    når jeg mottar [Nytt sted v]
    sett [sted v] til (tilfeldig tall fra (1) til (lengden av [steder v]))
    Reis til (element (sted) av [steder v]) (element (sted) av [stederX v]) (element (sted) av [stederY v]) :: custom
</code></pre>
</li>
<li>
<p>Prøv å kjør spillet flere ganger. Virker det som om reisemålet blir
valgt tilfeldig?</p>
</li>
<li>
<p>For å få flere reiseoppgaver i hvert spill kan vi bare legge en
<code class="blockcontrol">gjenta _ ganger</code>-løkke rundt sendingen av meldingen
<code>Nytt sted</code> i <code class="blockevents">Nytt spill</code>-blokken. Hvor mange ganger
vil du gjenta meldingen?</p>
</li>
</ul>
</section>
</section>
<section class="activity" id="steg-3-fjern-reisemal-fra-listen">
<h1 class="activity" id="steg-3-fjern-reisemal-fra-listen">Steg 3: Fjern reisemål fra listen</h1>
<p><em>I spillet vårt hender det at samme reisemål blir tilfeldig valgt
flere ganger etter hverandre. Dette kan vi enkelt unngå ved å fjerne
reisemål fra listene etterhvert som vi finner dem.</em></p>
<section class="check" id="sjekkliste-4">
<h2 class="check" id="sjekkliste-4">Sjekkliste </h2>
<ul>
<li>
<p>For å unngå å bli spurt om å reise til samme sted flere ganger på
rad vil vi slette reisemål fra listene etterhvert som vi finner dem.
Legg til slettekommandoer helt nederst i <code class="blockevents">Nytt sted</code>-blokken,</p>
<pre><code class="blocks">    slett (sted) i [steder v]
    slett (sted) i [stederX v]
    slett (sted) i [stederY v]
</code></pre>
</li>
<li>
<p>Hva skjer om du prøver å gi flere oppgaver enn det er reisemål? Prøv
selv!</p>
<p>Den enkleste måten å unngå dette problemet på er å gi færre
oppgaver eller legge inn flere reisemål i listene!</p>
<p>Alternativt kan du øverst i <code>Nytt sted</code>-blokken legge inn en
<code class="blockcontrol">hvis</code>-test som sjekker om lengden av <code>steder</code>
er 0. Hvis den er det kan du sende en ny <code>Lag lister</code>-melding for
å bygge listen på nytt.</p>
</li>
</ul>
</section>
</section>
<section class="activity" id="steg-4-en-introduksjon">
<h1 class="activity" id="steg-4-en-introduksjon">Steg 4: En introduksjon</h1>
<p><em>Vi er nå nesten ferdige med spillet vårt. Men vi vil forbedre det som
kalles programflyten slik at vi får en startmeny, og slik at vi kan
spille flere ganger.</em></p>
<section class="check" id="sjekkliste-5">
<h2 class="check" id="sjekkliste-5">Sjekkliste</h2>
<ul>
<li>
<p>Lag en ny bakgrunn som kan brukes på startskjermen. Vi har tegnet en
ny bakgrunn selv ved å bruke vektorgrafikk, sette sammen to store
firkanter og fylle dem med fargeoverganger. Deretter skrev vi litt
tekst på denne bakgrunnen.</p>
<p><figure><img src="meny.png" alt=""></figure></p>
<p>Kall denne bakgrunnen for <code>meny</code>.</p>
</li>
</ul>
<p>Vi skal nå sende flere meldinger som definerer programflyten. Vi vil
at menyen vises når vi klikker på det grønne flagget. Fra menyen vil
vi at et nytt spill starter når vi trykker mellomrom-tasten. Når
spillet er slutt vil vi at menyen skal vises igjen. Vi kan tegne
programflyten omtrent som dette:</p>
<p><figure><img src="programflyt.png" alt=""></figure></p>
<ul>
<li>
<p>For å lage denne programflyten kan vi stort sett bruke skript på
scenen. Lag de følgende enkle skriptene:</p>
<pre><code class="blocks">    når grønt flagg klikkes
    send melding [Vis meny v]

    når jeg mottar [Vis meny v]
    bytt bakgrunn til [meny v]

    når [mellomrom v] trykkes
    hvis &lt;(bakgrunnsnavn) = [meny]&gt;
        send melding [Nytt spill v]
    slutt

    når jeg mottar [Nytt spill v]
    bytt bakgrunn til [spill v]

    når jeg mottar [Spill slutt v]
    send melding [Vis meny v]
</code></pre>
<p>Sammenlign disse skriptene med programflyten over. Ser du hvordan
de henger sammen?</p>
</li>
<li>
<p>Vi må sende melding når spillet er slutt. Hvordan vet vi at spillet
er slutt?</p>
<p>Spillet slutter etter at vi har besøkt reisemålene. Det betyr at
vi må sende en melding <code>Spill slutt</code> etter
<code class="blockcontrol">gjenta</code>-blokken på sted-figuren.</p>
<p>Legg til denne meldingen og prøv spillet ditt. Virker
programflyten? Starter spillet når du trykker mellomrom? Kommer du
tilbake til menyen når spillet er slutt?</p>
</li>
<li>
<p>Et problem er at helikopteret, stedet og kartet blir liggende over
menyen når spillet er slutt. Vi må passe på at disse skjules. Legg
følgende kode på alle de tre figurene:</p>
<pre><code class="blocks">    når jeg mottar [Spill slutt v]
    skjul
    stopp [andre skript i figuren v] :: control
</code></pre>
<p>Med <code class="blockcontrol">stopp</code>-klossen passer vi på at alle skriptene
stopper når spillet er slutt.</p>
</li>
</ul>
</section>
<section class="flag" id="test-prosjektet">
<h2 class="flag" id="test-prosjektet">Test prosjektet</h2>
<p><strong>Klikk på det grønne flagget.</strong></p>
<ul>
<li>
<p>Fungerer programflyten som den skal? Starter spillet når du trykker
på mellomrom-tasten? Kommer du tilbake til menyen når spillet er
slutt?</p>
</li>
<li>
<p>Skjules og vises alle figurene når de skal?</p>
</li>
</ul>
</section>
</section>
<section class="activity" id="steg-5-ta-tiden">
<h1 class="activity" id="steg-5-ta-tiden">Steg 5: Ta tiden</h1>
<p><em>For å gjøre spillet litt mer spennende avslutter vi med å gi
spilleren begrenset tid til å finne reisemålene.</em></p>
<section class="check" id="sjekkliste-6">
<h2 class="check" id="sjekkliste-6">Sjekkliste</h2>
<ul>
<li>
<p>Lag en ny variabel, <code class="blockdata">Tid</code>, som gjelder for alle
figurer. Det ser ganske bra ut om du høyreklikker på
<code class="blockgrey">Tid</code>-boksen på scenen og velger <code>stor</code>.</p>
</li>
<li>
<p>På scenen, sett <code class="blockdata">Tid</code> til for eksempel 30 (sekunder)
etter <code class="blockevents">Nytt spill</code> mottas. Lag så en løkke som gjentas
til <code class="blockdata">Tid</code> er 0. Inne i løkken kan du endre
<code class="blockdata">Tid</code> med -1, og deretter vente 1 sekund. Avslutt med å
sende ut meldingen <code>Spill slutt</code> etter løkken.</p>
</li>
<li>
<p>Kanskje du kan gi spilleren litt ekstra tid hver gang han finner et
sted?</p>
</li>
<li>
<p>Til slutt må du legge på en <code class="blockcontrol">stopp</code>-kloss også på
scenen når spillet er slutt for at tiden skal stoppe når spilleren
har funnet alle reisemålene.</p>
</li>
</ul>
</section>
<section class="flag" id="test-prosjektet-2">
<h2 class="flag" id="test-prosjektet-2">Test prosjektet</h2>
<p><strong>Klikk på det grønne flagget.</strong></p>
<ul>
<li>
<p>Fungerer tidtakingen? Telles tiden nedover mot 0?</p>
</li>
<li>
<p>Avsluttes spillet når du har funnet alle reisemålene? Avsluttes
spillet når tiden går ut?</p>
</li>
</ul>
</section>
<section class="save" id="legg-ut-prosjektet">
<h2 class="save" id="legg-ut-prosjektet">Legg ut prosjektet</h2>
<p>Nå er vi ferdige med spillet! Veldig bra! Vi håper du har lært mye
spennende gjennom disse leksjonene.  Du kan dele spillet med familie
og venner ved å trykke <code>Legg ut</code> øverst til høyre på skjermen.</p>
</section>
<section class="try" id="prov-selv">
<h2 class="try" id="prov-selv">Prøv selv</h2>
<ul>
<li>
<p>Selv om leksjonene er ferdige betyr ikke det at du ikke kan
videreutvikle spillet ditt. En enkel utvidelse er å legge på flere
reisemål. Her er for eksempel to steder du kan legge til,</p>
<pre><code class="blocks">    legg [Reykjavik] til [steder v]
    legg [-215] til [stederX v]
    legg [210] til [stederY v]
    legg [Roma] til [steder v]
    legg [-30] til [stederX v]
    legg [-180] til [stederY v]
</code></pre>
<p>men det er enda bedre om du finner på dine egne reisemål. Husk det
trenger ikke bare være byer, det kan også være fjell, sjøer eller
kanskje land!</p>
</li>
<li>
<p>En måte å gjøre spillet ganske forskjellig på, og samtidig ganske
likt, er å bytte ut kartet over Europa med et kart over et annet
område. Det finnes mange kart på nettet. Prøv deg fram!</p>
</li>
<li>
<p>Om spillet kjennes litt vanskelig kan man gi spilleren et hint ved å
la den sirkelen sakte komme til syne mens han leter etter
reisemålet. Om du lager en løkke som starter når <code class="blockevents">Nytt spill</code> mottas, og som sakte endrer den gjennomsiktige
effekten ned mot 0 vil spilleren enklere kunne finne de vanskelige
reisemålene.</p>
</li>
<li>
<p>Du kan også lage flere nivåer, for eksempel lett og vanskelig, ved å
lage forskjellige lister avhengig av hvilket nivå spilleren velger
(for eksempel ved å trykke <code>1</code> eller <code>2</code> i stedet for mellomrom når
spillet starter).</p>
</li>
</ul>
<p>Helt til slutt, husk at dette er ditt spill som du har laget! Du
bestemmer selv hvordan du vil at spillet skal fungere!</p>
</section>
</section>
</div><div class="improve"><h3>Forbedre denne siden</h3><p>Funnet en feil? Kunne noe vært bedre? Hvis ja, vennligst gi oss tilbakemelding ved å lage en sak på Github eller fiks feilen selv om du kan. Vi er takknemlige for enhver tilbakemelding!</p><a href="https://github.com/kodeklubben/oppgaver/issues/new?title=Scratch: Hvor i All Verden? Del 3&amp;body=Beskriv ditt problem..." class="issue">Rapporter et problem</a><a href="https://github.com/kodeklubben/oppgaver/tree/master/src/scratch/hvor_i_all_verden" class="code">Vis koden og fiks selv</a></div></div><div class="col-xs-12"><div id="footer" class="clearfix"><div class="license"><p><strong data-i18n="html=layout.license">Lisens</strong><strong>:</strong></p><a rel="license" data-i18n="href=layout.licenseUrl" href="http://creativecommons.org/licenses/by-sa/4.0/deed.no">CC BY-SA 4.0</a></div><div class="author"><p><strong data-i18n="html=layout.author">Forfatter</strong><strong>:</strong></p><p>Geir Arne Hjelle</p>
</div></div></div></div></div><div class="intro-question modal fade"><div class="modal-dialog"><div class="modal-content"><div class="modal-header"><button type="button" data-dismiss="modal" aria-label="Close" class="close"><span aria-hidden="true">&times;</span></button><h4 data-i18n="html=layout.greeting" class="modal-title">Hei der!</h4></div><div class="modal-body"><p data-i18n="html=layout.askTour">Ser ut som dette er ditt første besøk, vil du ha en omvisning?</p></div><div class="modal-footer"><button data-i18n="html=layout.yes" class="btn btn-success">Ja!</button><button data-dismiss="modal" data-i18n="html=layout.no" class="btn btn-danger">Nei takk</button></div></div></div></div><script src="../../assets/vendor.min.js"></script><script src="../../assets/script.min.js"></script><script>$(document).ready(function(){
  $('pre').has('code.blocks').addClass('blocks');
  scratchblocks.renderMatching('code.blocks', {
    languages: ['nb', 'en']
  });
  scratchblocks.renderMatching('code.b', {
    languages: ['nb', 'en'],
    inline: true
  });
});</script><script>(function(i,s,o,g,r,a,m){i['GoogleAnalyticsObject']=r;i[r]=i[r]||function(){
(i[r].q=i[r].q||[]).push(arguments)},i[r].l=1*new Date();a=s.createElement(o),
m=s.getElementsByTagName(o)[0];a.async=1;a.src=g;m.parentNode.insertBefore(a,m)
})(window,document,'script','//www.google-analytics.com/analytics.js','ga');
ga('create', 'UA-67775835-1', 'auto');
ga('send', 'pageview');</script></body></html>