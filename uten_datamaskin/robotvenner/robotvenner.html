<html><head><meta charset="utf-8"/><meta name="viewport" content="width=device-width, initial-scale=1"/><title>Mine Robotvenner | Kodeklubben</title><link href="../../assets/style.min.css" rel="stylesheet"/><script type="text/javascript">// convert url relative to current file
// ex: python/index.html -> ../python/index.html
function relative(url) {
  var urlRoot = '../..';
  if (urlRoot !== '') {
    return urlRoot + '/' + url;
  }
  return url;
}</script></head><body><div class="container"><div class="row"><div class="col-xs-12"><div class="top-menu"><div class="navigation"><a href="../../index.html"><span aria-hidden="true" class="glyphicon glyphicon-home"></span><span>&nbsp;</span><span data-i18n="html=layout.home">Forside</span></a><span>&nbsp;/&nbsp;</span><img src="../logo-black.png"/><a href="..">Uten datamaskin</a></div><a data-i18n="title=layout.takeTour" title="Ta en omvisning på siden" data-placement="bottom" href="#" class="intro"><span class="icon"></span><span class="text">Intro</span></a><form class="search"><input type="text" data-i18n="placeholder=layout.search" placeholder="Søk" class="form-control"/></form></div></div><div class="search"><h1 data-i18n="html=layout.searchResults">Søkeresultat</h1><div class="results"></div></div><div class="col-xs-12"><header class="clearfix"><img src="../logo-black.png" class="logo hidden-xs"/><h1 class="title">Mine Robotvenner</h1><div class="lesson-icons"><div class="level"><img title="Level 1" src="../../assets/img/level1.png"/><span data-i18n="html=layout.levelNames.1">Introduksjon</span></div><a href=".." class="course"><img src="../logo-white.png"/><span>Uten datamaskin</span></a><div class="pdf"><a href="/uten_datamaskin/robotvenner/robotvenner.pdf" data-i18n="title=layout.downloadPdf" title="Last ned PDF"><span class="icon"></span><span class="text">PDF</span></a></div></div></header></div><div class="col-xs-12"><div class="content"><p>Denne teksten er en oversettelse av en originaltekst fra
<a href="http://thinkersmith.org/">ThinkerSmith</a>, og er lisensiert i henhold
til retningslinjene nederst på siden.</p>
<section class="intro" id="introduksjon">
<h1 class="intro" id="introduksjon">Introduksjon</h1>
<p>Mine Robotvenner introduserer elevene for prinsippene bak programmering,
og illustrerer behovet for funksjoner.</p>
<p>Ved å bruke et forhåndsdefinert <em>robotordforråd</em> skal elevene styre
hverandre gjennom forskjellige oppgaver, uten å diskutere dem
først. Dette lærer elevene sammenhengen mellom symboler og handlinger,
i tillegg til å gi verdifull innsikt i feilsøking.</p>
<p>Beregnet gjennomføringstid er 1 time per klasse. Beregnet
forberedelsestid: 10 minutter.</p>
<p><figure><img src="robotvenner-i-aksjon.jpg" alt=""></figure></p>
</section>
<section class="activity" id="laeringsmal">
<h1 class="activity" id="laeringsmal">Læringsmål</h1>
<section class="check" id="elevene-skal">
<h2 class="check" id="elevene-skal">Elevene skal</h2>
<ul>
<li>Lære å omgjøre virkelige handlinger til instruksjoner.</li>
<li>Få praktisk erfaring i å kode med symboler.</li>
<li>Oppnå en forståelse for nødvendigheten av presisjon innen koding.</li>
<li>Erfare hvordan feilsøking gjøres for å finne feil i koden.</li>
<li>Forstå hvor nyttige funksjoner og parametere er (trinn 7+).</li>
</ul>
</section>
</section>
<section class="activity" id="materiell-og-forberedelser">
<h1 class="activity" id="materiell-og-forberedelser">Materiell og forberedelser</h1>
<section class="check" id="materiell">
<h2 class="check" id="materiell">Materiell</h2>
<ul>
<li>Symbolark (1 per gruppe),
<a href="robotvenner_symbolark.pdf">last ned her</a>.</li>
<li>Pakke med koppestablefigurer (1 per gruppe),
<a href="robotvenner_figurer.pdf">last ned her</a>.</li>
<li>Engangskopper eller <a href="robotvenner_trapeser.pdf">papirtrapeser</a> (6
eller flere per gruppe).</li>
<li>Blanke ark eller notatkort (1 per person).</li>
<li>Noe å skrive med (1 per person).</li>
</ul>
</section>
<section class="check" id="forberedelser">
<h2 class="check" id="forberedelser">Forberedelser</h2>
<ul>
<li>Skriv ut ett <a href="robotvenner_symbolark.pdf">symbolark</a> til hver gruppe.</li>
<li>Skriv ut arket med <a href="robotvenner_trapeser.pdf">trapesfigurer</a>, om
kopper ikke brukes.</li>
<li>Plassér koppene eller papirtrapesene på et eget bord litt unna der
gruppene skal være (dette er <em>robotbiblioteket</em>).</li>
</ul>
</section>
<section class="check" id="ordforrad">
<h2 class="check" id="ordforrad">Ordforråd</h2>
<ul>
<li><em>Algoritme</em> – en serie av instruksjoner som beskriver hvordan en kan
oppnå et mål.</li>
<li><em>Koding</em> – Omgjøre handlinger til et symbolspråk.</li>
<li><em>Feilsøking</em> – Finne og rette feil og problemer i koden.</li>
<li><em>Funksjon</em> – Kode som kan brukes om og om igjen.</li>
<li><em>Parameter</em> - Ekstra informasjon som kan legges til en funksjon, for
å tilpasse den.</li>
</ul>
</section>
</section>
<section class="activity" id="gjennomforing">
<h1 class="activity" id="gjennomforing">Gjennomføring</h1>
<section>
<h2 id="introduksjon-2">Introduksjon</h2>
<p>Begynn med å spørre klassen om noen har hørt om roboter. Om noen har
sett eller tatt på en robot?  Kan en sånn maskin <em>høre</em> deg snakke?
<em>Forstår</em> den faktisk det som blir sagt?  Svaret på det siste
spørsmålet er: <em>Ikke på samme måte som et menneske gjør</em>.</p>
<p>Roboter trenger en serie med <em>instruksjoner</em>, spesifikke ting de har
blitt satt til å gjøre. For å kunne gjennomføre en oppgave trenger en
robot en rekke med instruksjoner (ofte kalt en algoritme) den kan
utføre. I dag skal vi lære hva som trengs for å få dette til.</p>
</section>
<section>
<h2 id="start">Start</h2>
<p>Vis frem en kopi av <a href="robotvenner_symbolark.pdf">symbolarket</a> (eller
skriv symbolene på tavlen). Fortell at det kun er lov å bruke disse
seks symbolene i denne oppgaven. I denne utfordringen skal elevene
instruere sin <em>robot</em> (en annen elev) til å bygge en gitt stabel med
kopper ved å kun bruke disse gitte instruksjonene.</p>
</section>
<section class="protip" id="tilpasninger">
<h2 class="protip" id="tilpasninger">Tilpasninger</h2>
<section>
<h3 id="barnehagen-og-smaskolen">Barnehagen og småskolen</h3>
<ul>
<li>Gjør oppgaven med alle barna/elevene samlet. La barna/elevene gi
instruksjoner som læreren skal skrive ned.</li>
<li>La en (voksen) assistent være roboten. Assistenten forlater rommet
mens barna/elevene programmerer, for så å komme tilbake og prøve å
utføre koden.</li>
<li>Om det er nok tid bytter assistenten og læreren plass. Assistenten
programmerer sammen med barna/elevene, mens læreren utfører koden i
etterkant.</li>
</ul>
</section>
<section>
<h3 id="mellomtrinnet">Mellomtrinnet</h3>
<ul>
<li>Del inn i grupper på 3 til 5 tilpasset hvordan klassen samarbeider.</li>
<li>Forvent at alle har lyst å prøve å være robot, slik at dette vil
sannsynligvis bruke hele timen.</li>
</ul>
</section>
<section>
<h3 id="ungdomsskolen-og-videregaende">Ungdomsskolen og videregående</h3>
<ul>
<li>Del inn i grupper på maksimalt fire elever, tre i hver gruppe er
ideelt.</li>
<li>Elevene får da nok tid til at alle får prøvd seg som robot, og kan
også prøve seg på ekstraoppgavene om funksjoner som står beskrevet
lenger ned.</li>
</ul>
</section>
</section>
<section>
<h2 id="komme-i-gang">Komme i gang</h2>
<ul>
<li>
<p>Velg en elev til å være <em>robot</em> i hver gruppe.</p>
</li>
<li>
<p>Send roboten til <em>robotbiblioteket</em>, mens resten av gruppen er
programmererne som koder.</p>
</li>
<li>
<p>Velg en figur fra <a href="robotvenner_figurer.pdf">koppestablefigurene</a> for
hver gruppe.</p>
</li>
<li>
<p>Gruppene skal lage en algoritme for hvordan roboten skal bygge den
utvalgte stabelen.</p>
</li>
<li>
<p>De som koder skal oversette algoritmen sin til piler, som beskrevet
på <a href="robotvenner_symbolark.pdf">symbolarket</a>.</p>
</li>
<li>
<p>Når programmererne er ferdig med koden henter de roboten sin.</p>
</li>
<li>
<p>Roboten leser pilene på arket og prøver å gjennomføre koden med
bevegelser.</p>
</li>
<li>
<p>Resten av gruppen ser etter feil, samarbeider om å rette feilene i
koden, og ber deretter roboten om å kjøre programmet på nytt.</p>
<p><figure><img src="robotvenner-smaa-bilder.jpg" alt=""></figure></p>
</li>
</ul>
</section>
<section>
<h2 id="regler">Regler</h2>
<ul>
<li>Programmererne skal <em>kun</em> benytte de seks pilene på
<a href="robotvenner_symbolark.pdf">symbolarket</a>.</li>
<li>Koppene skal være hos roboten og ikke tilgjengelig for
programmererne under kodingen.</li>
<li>Når roboten kommer tilbake til gruppen skal de ikke snakke
sammen. Instruksjonene er skrevet på papiret!</li>
</ul>
<p><em>Om elevene spør om regler som ikke er nevnt over kan du enten
definere dem selv basert på egen erfaring, eller be dem å
bestemme reglene i gruppa</em>.</p>
</section>
</section>
<section class="activity" id="praktisk-eksempel">
<h1 class="activity" id="praktisk-eksempel">Praktisk eksempel</h1>
<p>Det er svært nyttig å gå over et av eksemplene med samlet klasse
først. Det er en stabel blant
<a href="robotvenner_figurer.pdf">koppestablefigurene</a> som bare inneholder tre
kopper. Hold figuren opp for klassen og gå gjennom eksempeløvelsen. En
mulig løsning vil se ut som følger.</p>
<p><figure><img src="eksempel_01.jpg" alt=""></figure></p>
<p>Plasser en stabel med kopper på et bord slik atr alle kan se den. Spør
klassen om noen kan fortelle hva du skal gjøre først. Gi dem eventuelt
et hint om å se på de seks mulige instruksjonene på
<a href="robotvenner_symbolark.pdf">symbolarket</a>. Det riktige svaret er
<strong>Plukk opp koppen</strong>. Når du plukker en kopp, pass på at den løftes
slik at den er høyere enn alle de andre koppene på bordet.</p>
<p>Plukk opp den øverste koppen i stabelen, og mens du holder den i
luften over stabelen, spør hva som nå skal gjøres med koppen. Koppen
må nå flyttes <strong>Ett skritt frem</strong> (eller <strong>Ett skritt tilbake</strong>) minst
to ganger. Legg merke til at <strong>Ett skritt</strong> tilsvarer en halv
koppelengde, som på figuren under.</p>
<p><figure><img src="eksempel_02.jpg" alt=""></figure></p>
<p>Etter at dere har satt den første koppen på plass kan du gå til
tavlen. Utfordre nå klassen til i fellesskap hjelpe deg med å skrive
symbolene som behøves for å plassere alle tre koppene. En mulig
løsning vil være</p>
<p><figure><img src="eksempel_03.jpg" alt=""></figure></p>
<p>Etter at hele <em>programmet</em> er skrevet ned kan du få en elev til å
utføre det, eller du kan kjøre det selv. Si navnet på symbolene høyt
etterhvert som du eller eleven flytter på koppene. For eksempel vil
programmet ovenfor uttales:</p>
<blockquote>
<p>Plukk opp koppen. Ett skritt frem. Ett skritt frem. Sett ned
koppen. Ett skritt tilbake. Ett skritt tilbake.</p>
<p>Plukk opp koppen. Ett skritt frem. Ett skritt frem. Ett skritt
frem. Ett skritt frem. Sett ned koppen. Ett skritt tilbake. Ett
skritt tilbake. Ett skritt tilbake. Ett skritt tilbake.</p>
<p>Plukk opp koppen. Ett skritt frem. Ett skritt frem. Ett skritt
frem. Sett ned koppen.</p>
</blockquote>
</section>
<section class="activity" id="hovedovelse">
<h1 class="activity" id="hovedovelse">Hovedøvelse</h1>
<section>
<h4 id="del-i-grupper">Del i grupper</h4>
<p>Del gruppen som tidligere nevnt under <a href="#tilpasninger">Tilpasninger</a>.
Målet er å ha nok programmerere i gruppen til at gruppen hele tiden
kommer videre.</p>
</section>
<section>
<h4 id="robot">Robot</h4>
<p>Velg en <em>robot</em> i hver gruppe, som skal vente i <em>robotbiblioteket</em>.
Dette bør være et sted langt nok unna gruppene slik at ingen roboter
får med seg hvilken stabel programmererne jobber med. Robotene kan
bruke ventetiden på å øve på å stable kopper eller til å se på reglene
og spørre om noe er uklart.</p>
</section>
<section>
<h4 id="program">Program</h4>
<p>Hver gruppe bør bare jobbe med en koppestablingsfigur om gangen. De
kan begynne med å finne algoritmen for denne stabelen. Hvor mange
kopper trenger de? Hvor mange bevegelser må til for å plassere den
første koppen? Den neste koppen? Er noen kopper opp ned? Hvordan kan
de instruere roboten til å snu koppen?</p>
<p>Når de har funnet ut av disse spørsmålene, skal programmererne skrive
ned symbolene for å lage koden på arket. Programmererne bør
dobbeltsjekke koden sin før de henter roboten fra robotbiblioteket.</p>
</section>
<section>
<h4 id="kjor-koden">Kjør koden</h4>
<p>Når som roboten kommer tilbake skal alle være stille. Gruppene skal
unngå å vise bevegelser eller bruke ord for å hjelpe roboten. Roboten
skal bare følge instruksjonene pilene gir. Om gruppen oppdager en
feil, kan de stoppe programmet. De sender da roboten tilbake til
robotbiblioteket, retter feilen før de henter roboten som prøver å
kjøre programmet igjen fra begynnelsen.</p>
</section>
<section>
<h4 id="gjenta">Gjenta</h4>
<p>Hver gang en gruppe løser en oppgave velge de en ny robot som sendes
til robotbiblioteket. Gruppen starter også med en ny
koppestablingsfigur, helst vanskeligere enn den forrige.</p>
<p>Dette fortsetter til alle i gruppen har vært robot en gang, man går
tom for tid, eller koppestablingsfigurene er vanskelige nok til å
snakke om funksjoner (se <a href="#ekstraoppgaver">Ekstraoppgaver</a> nedenfor).</p>
</section>
<section class="protip" id="tips">
<h3 class="protip" id="tips">Tips</h3>
<p>Om gruppene er i ferd med å gå tom for koppestablingsfigurer kan du
utfordre dem til å lage sine egne!</p>
</section>
</section>
<section class="activity" id="ekstraoppgaver">
<h1 class="activity" id="ekstraoppgaver">Ekstraoppgaver</h1>
<p>Om det er nok tid, så er dette en flott mulighet til å introdusere
nyttigheten av <em>funksjoner</em>.</p>
<section>
<h4 id="introduksjon-3">Introduksjon</h4>
<p>Samle klassen og fortell dem at du vil vise dem en spesiell
koppestablingsfigur som de skal kode på rekordtid ... Vis dem så dette
bildet:</p>
<p><figure><img src="eksempel_04.jpg" alt=""></figure></p>
<p>Du vil mest sannsynlig høre surmuling, fnising og til og med at dette
er umulig. Spør klassen hva problemet er? Hvorfor er denne stabelen så
problematisk?</p>
<p>Denne stabelen virker vanskelig, fordi hver ekstra kopp i bredden
legger til to ekstra piler med <strong>Ett skritt frem</strong> og to ekstra piler
med <strong>Ett skritt tilbake</strong>. For å skrive kode for denne figuren vil
etterhvert instruksjonene se slik ut:</p>
<p><figure><img src="eksempel_05.png" alt=""></figure></p>
<p>Ofte vil elevene begynne å forkorte instruksjonene, for eksempel ved å
skrive tall etter pilene:</p>
<p><figure><img src="eksempel_06.jpg" alt=""></figure></p>
<p>Under hovedøvelsen anbefales ikke dette. Minn elevene på at de kun
skal bruke de seks instruksjonene på symbolarket. Til disse mer
kompliserte oppgavene trenger vi kraftigere instruksjoner. Gi elevene
ros for at de tenkte selv og oppdaget behovet for funksjoner.</p>
</section>
<section>
<h4 id="forklar">Forklar</h4>
<p>Vis klassen at en pil etterfulgt av et tall er en smart måte å
indikere at en instruksjon skal gjentas flere ganger. Ved å tillate
dette, lager vi egentlig bare et nytt symbol som kan brukes for å
unngå unødvendig repetisjon. Dette er nettopp ideen bak funksjoner.</p>
<p>Utfordre klassen til å finne den lengste rekken med repeterende kode
for hver kopp-plassering. Som instruktør kan du godta alle slags
grupperinger som gir mening, men de vil nok ligne noe av det vi så
tidligere:</p>
<p><figure><img src="eksempel_07.jpg" alt=""></figure></p>
<p>Dette er en god begynnelse, men det kan forenkles ytterligere. Om vi
plasserer pillene med klokken (starter på toppen), og setter dem
sammen i èn får vi noe som ser slik ut:</p>
<p><figure><img src="eksempel_08.jpg" alt=""></figure></p>
<p>Her er <strong>x</strong> antall skritt vi først må flytte frem og deretter
tilbake. Denne <strong>x</strong>'en blir <em>parameteren</em> til vår funksjon.</p>
</section>
<section>
<h4 id="parametere">Parametere</h4>
<p>Ovenfor har vi et pilsymbol som minner om de tidligere symbolene, men
vi har også introdusert en måte å inkludere mer informasjon om hvor
mange ganger vi vil at pilene framover og bakover skal brukes. I
dataverdenen blir denne ekstra informasjonen kalt <em>parameter</em>. Disse
parametrene kan brukes for å tilpasse allerede nyttige funksjoner til flere forskjellige situasjoner.</p>
</section>
<section>
<h4 id="omstabling">Omstabling</h4>
<p>Nå som klassen har dette nye symbolet kan de prøve å løse en av de mer
krevende koppestablefigurene. Gruppene kan samarbeide om de trenger
ekstra kopper.</p>
</section>
</section>
</div><div class="improve"><h3>Forbedre denne siden</h3><p>Funnet en feil? Kunne noe vært bedre? Hvis ja, vennligst gi oss tilbakemelding ved å lage en sak på Github eller fiks feilen selv om du kan. Vi er takknemlige for enhver tilbakemelding!</p><a href="https://github.com/kodeklubben/oppgaver/issues/new?title=Uten datamaskin: Mine Robotvenner&amp;body=Beskriv ditt problem..." class="issue">Rapporter et problem</a><a href="https://github.com/kodeklubben/oppgaver/tree/master/src/uten_datamaskin/robotvenner" class="code">Vis koden og fiks selv</a></div></div><div class="col-xs-12"><div id="footer" class="clearfix"><div class="license"><p><strong data-i18n="html=layout.license">Lisens</strong><strong>:</strong></p><p><a href="http://creativecommons.org/licenses/by-nc-sa/4.0/deed.no">CC BY-NC-SA</a></p>
</div><div class="author"><p><strong data-i18n="html=layout.author">Forfatter</strong><strong>:</strong></p><p>Oversatt fra <a href="http://thinkersmith.org/">Thinkersmith</a></p>
</div><div class="translator"><p><strong data-i18n="html=layout.translator">Oversetter</strong><strong>:</strong></p><p>Lær Kidsa Koding</p>
</div></div></div></div></div><div class="intro-question modal fade"><div class="modal-dialog"><div class="modal-content"><div class="modal-header"><button type="button" data-dismiss="modal" aria-label="Close" class="close"><span aria-hidden="true">&times;</span></button><h4 data-i18n="html=layout.greeting" class="modal-title">Hei der!</h4></div><div class="modal-body"><p data-i18n="html=layout.askTour">Ser ut som dette er ditt første besøk, vil du ha en omvisning?</p></div><div class="modal-footer"><button data-i18n="html=layout.yes" class="btn btn-success">Ja!</button><button data-dismiss="modal" data-i18n="html=layout.no" class="btn btn-danger">Nei takk</button></div></div></div></div><script src="../../assets/vendor.min.js"></script><script src="../../assets/script.min.js"></script><script>(function(i,s,o,g,r,a,m){i['GoogleAnalyticsObject']=r;i[r]=i[r]||function(){
(i[r].q=i[r].q||[]).push(arguments)},i[r].l=1*new Date();a=s.createElement(o),
m=s.getElementsByTagName(o)[0];a.async=1;a.src=g;m.parentNode.insertBefore(a,m)
})(window,document,'script','//www.google-analytics.com/analytics.js','ga');
ga('create', 'UA-67775835-1', 'auto');
ga('send', 'pageview');</script></body></html>