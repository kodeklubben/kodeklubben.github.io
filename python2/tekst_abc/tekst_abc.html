<html><head><meta charset="utf-8"/><meta name="viewport" content="width=device-width, initial-scale=1"/><title>Tekst ABC | Kodeklubben</title><link href="../../assets/style.min.css" rel="stylesheet"/><script type="text/javascript">// convert url relative to current file
// ex: python/index.html -> ../python/index.html
function relative(url) {
  var urlRoot = '../..';
  if (urlRoot !== '') {
    return urlRoot + '/' + url;
  }
  return url;
}</script></head><body><div class="container"><div class="row"><div class="col-xs-12"><div class="top-menu"><a href="../../index.html" class="btn btn-default"><span aria-hidden="true" class="glyphicon glyphicon-home"></span><span class="hidden-xs"> Forside</span></a><form class="search"><input type="text" placeholder="Søk" class="form-control"/></form><div class="links"><a href="http://www.kidsakoder.no" class="btn btn-default"><span class="hidden-xs">Lær Kidsa Koding</span><span class="visible-xs">LKK</span></a></div></div></div><div class="search"><div class="results"><h1>Søkeresultat</h1></div></div><div class="col-xs-12"><header class="clearfix"><img src="../../assets/img/ccno_logo.png" class="logo hidden-xs"/><h1 class="title">Tekst ABC</h1><div class="lesson-icons"><div class="level"><img title="Level 1" src="../../assets/img/level1.png"/><span>Novice</span></div><div class="course"><img src="../logo-white.png"/><span>Videregående Python</span></div><div class="pdf"><a href="/python2/tekst_abc/tekst_abc.pdf" title="Last ned PDF" class="download"><span class="glyphicon glyphicon-save-file"></span></a><span>PDF</span></div></div></header></div><div class="col-xs-12"><div class="content"><section id="introduksjon" class="level1 intro">
<h1>Introduksjon</h1>
<p>I denne oppgaven skal vi gjøre enkle operasjoner på tekst, som å endre størrelsen på bokstavene og telle ord.</p>
<p>I Python lagrer vi tekst til en <strong>variabel</strong> slik som dette:</p>
<pre><code class="hljs python">streng = <span class="hljs-string">"teksten er her"</span></code></pre>

<p>Variabelen kalles da <strong>tekststreng</strong> eller bare <strong>streng</strong>, som er typen til variabelen.</p>
</section>
<section id="store-og-små-bokstaver" class="level1 activity">
<h1>Store og små bokstaver</h1>
<section id="section" class="level2 protip">
<h2></h2>
<p>En måte å endre tekst på er ved hjelp av funksjoner. Innebygget i Python finnes flere slike funksjoner. Gitt at vi har tekst i en variabel kalt <code>s</code>, så kan vi bruke disse funksjonene: <code>s.lower()</code>, <code>s.upper()</code>, <code>s.title()</code>, <code>s.swapcase()</code> og <code>s.capitalize()</code>.</p>
<p>Legg merke til at funksjonen kalles <strong>på</strong> strengen - <code>s.lower()</code> - istedenfor å <strong>gi</strong> strengen til funksjonen - <code>lower(s)</code>.</p>
<p>Her er noen eksempler på hvordan funksjonene brukes (legg merke til hvilke bokstaver som er store og små i utskriften):</p>
<pre><code class="hljs python"><span class="hljs-prompt">&gt;&gt;&gt; </span>s = <span class="hljs-string">"Per og Ada"</span>
<span class="hljs-prompt">&gt;&gt;&gt; </span>s.upper()        <span class="hljs-comment"># store bokstaver</span>
<span class="hljs-string">'PER OG ADA'</span>
<span class="hljs-prompt">&gt;&gt;&gt; </span>s.lower()        <span class="hljs-comment"># små bokstaver</span>
<span class="hljs-string">'per og ada'</span>
<span class="hljs-prompt">&gt;&gt;&gt; </span>s.capitalize()   <span class="hljs-comment"># første bokstav er stor</span>
<span class="hljs-string">'Per og ada'</span>
<span class="hljs-prompt">&gt;&gt;&gt; </span>s.title()        <span class="hljs-comment"># første bokstav i hvert ord er stor</span>
<span class="hljs-string">'Per Og Ada'</span>
<span class="hljs-prompt">&gt;&gt;&gt; </span>s.swapcase()     <span class="hljs-comment"># bytter stor og små</span>
<span class="hljs-string">'pER oG aDA'</span></code></pre>

<p>Her er noen eksempler på hva funksjonene kan brukes til:</p>
<ul>
<li><p><code>s.capitalize()</code> brukes når vi ønsker stor forbokstav kun i begynnelsen av teksten:</p>
<pre><code class="hljs python"><span class="hljs-prompt">&gt;&gt;&gt; </span>sentence = <span class="hljs-string">"dENne sETNinGeN har IKKE riKTige bokSTAVstØrReLSER."</span>
&gt;&gt;&gt; sentence.capitalize()
<span class="hljs-string">'Denne setningen har ikke riktige bokstavstørrelser.'</span></code></pre></li>
<li><p><code>s.title()</code> kan brukes når vi skal skrive filmtitler:</p>
<pre><code class="hljs python"><span class="hljs-prompt">&gt;&gt;&gt; </span>movie_title = <span class="hljs-string">"star wars: a new hope"</span>
&gt;&gt;&gt; movie_title.title()
<span class="hljs-string">'Star Wars: A New Hope'</span></code></pre>
</li>
<li><p><code>s.upper()</code> og <code>s.lower()</code> kan brukes når vi ønsker å sammenlikne tekst uten å ta hensyn størrelsen på bokstavene:</p>
<pre><code class="hljs python"><span class="hljs-prompt">&gt;&gt;&gt; </span>answer = <span class="hljs-string">"JA"</span>
&gt;&gt;&gt; answer == <span class="hljs-string">"ja"</span>  <span class="hljs-comment"># JA og ja er ikke lik</span>
<span class="hljs-keyword">False</span></code></pre>

<pre><code class="hljs python"><span class="hljs-prompt">&gt;&gt;&gt; </span>answer = <span class="hljs-string">"JA"</span>
&gt;&gt;&gt; answer.lower() == <span class="hljs-string">"ja"</span>  <span class="hljs-comment"># konverter JA til ja for testen</span>
<span class="hljs-keyword">True</span></code></pre>
</li>
</ul>
<p>Du må huske på at disse funksjonene <strong>ikke</strong> endrer på variabelen. Derfor må du lagre resultatet i en ny variabel om du vil beholde endringen din:</p>
<pre><code class="hljs python"><span class="hljs-prompt">&gt;&gt;&gt; </span>s = <span class="hljs-string">"tekst"</span>
<span class="hljs-prompt">&gt;&gt;&gt; </span>s.upper()  <span class="hljs-comment"># Vi endrer ikke på variabelen!!</span>
<span class="hljs-string">'TEKST'</span>
<span class="hljs-prompt">&gt;&gt;&gt; </span>s  <span class="hljs-comment"># Fremdeles små bokstaver</span>
<span class="hljs-string">'tekst'</span>
<span class="hljs-prompt">&gt;&gt;&gt; </span>s = s.upper()  <span class="hljs-comment"># Nå endrer vi på variabelen</span>
<span class="hljs-prompt">&gt;&gt;&gt; </span>s  <span class="hljs-comment"># Denne gangen er det store bokstaver</span>
<span class="hljs-string">'TEKST'</span></code></pre>

<!--Workaround-->
</section>
</section>
<section id="section-1" class="level1 check">
<h1></h1>
<p>Lag et program som skriver ut filmtitler med store bokstaver først i hvert ord.</p>
<p>Programmet skal se slik ut:</p>
<pre>
>>>
Skriv inn en filmtittel: <font color="green">alice in wonderland</font>
Alice In Wonderland
</pre>

<p>Dette må du gjøre:</p>
<ul>
<li>Be om at brukeren skriver inn en filmtittel.</li>
<li>Lagre filmtittelen i en variabel.</li>
<li>Manipuler strengen slik at resultatet blir som beskrevet over.</li>
<li>Skriv ut den nye strengen.</li>
</ul>
</section>
<section id="telling-av-tekst" class="level1 activity">
<h1>Telling av tekst</h1>
</section>
<section id="section-2" class="level1 protip">
<h1></h1>
<p>Ved hjelp av <code>s.count()</code> kan vi finne ut om en streng inneholder en bestemt tekst og hvor mange ganger den finnes i strengen. For eksempel så inneholder strengen <code>&quot;Hei verden!&quot;</code> teksten <code>&quot;verden&quot;</code> en gang.</p>
<p>Tenk deg at du ønsker å finne ut hvor mange kommaer som er i <code>&quot;A, B, C, D, E, F, G, H, I, J, K, L&quot;</code>. Det er enkelt å telle for hånd, men ikke like gøy som å la datamaskinen gjøre det:</p>
<pre><code class="hljs python"><span class="hljs-prompt">&gt;&gt;&gt; </span>s = <span class="hljs-string">"A, B, C, D, E, F, G, H, I, J, K, L"</span>
<span class="hljs-prompt">&gt;&gt;&gt; </span>s.count(<span class="hljs-string">","</span>)
<span class="hljs-number">11</span></code></pre>

<p>Vi kan også telle tekst som er lengre, for eksempel <code>&quot;Per&quot;</code>:</p>
<pre><code class="hljs python"><span class="hljs-prompt">&gt;&gt;&gt; </span>s = <span class="hljs-string">"Per, Ada, Kim, Per, Kim, Per"</span>
<span class="hljs-prompt">&gt;&gt;&gt; </span>s.count(<span class="hljs-string">"Per"</span>)
<span class="hljs-number">3</span></code></pre>


<!--Workaround-->
</section>
<section id="section-3" class="level1 check">
<h1></h1>
<p>Lag et program som teller hvor mange ord det er i det brukeren skriver inn. Antall ord kan regnes ut ved å telle antall mellomrom, og deretter legge til 1. Forstår du hvorfor man må legge til 1?</p>
<p>Slik skal programmet se ut:</p>
<pre>
>>>
Skriv inn en streng: <font color="green">Hei på deg</font>
Du skrev inn 3 ord.
</pre>

<p>Dette må du gjøre:</p>
<ul>
<li>Be brukeren om tekst.</li>
<li>Lagre teksten til en variabel.</li>
<li>Regn ut hvor mange ord som er i teksten.</li>
<li><p>Skriv ut hvor mange ord teksten inneholder.</p>
<p><strong>Hint:</strong> husk å konvertere fra tall til tekst med <code>str()</code>-funksjonen.</p></li>
</ul>
</section>
<section id="erstatte-tekst" class="level1 activity">
<h1>Erstatte tekst</h1>
</section>
<section id="section-4" class="level1 protip">
<h1></h1>
<p>Vi kan bruke <code>s.replace()</code> for å bytte ut tekst i en streng med en annen tekst. Hva om vi vil bytte ut alle kommaer med semikolon?</p>
<pre><code class="hljs python"><span class="hljs-prompt">&gt;&gt;&gt; </span>s = <span class="hljs-string">"A, B, C, D, E, F, G, H, I, J, K, L"</span>
<span class="hljs-prompt">&gt;&gt;&gt; </span>s.replace(<span class="hljs-string">","</span>, <span class="hljs-string">";"</span>)
<span class="hljs-string">'A; B; C; D; E; F; G; H; I; J; K; L'</span></code></pre>

<p>Her får <code>s.replace()</code> to argumenter - først teksten vi skal erstatte i strengen <code>s</code>, og så teksten vi skal erstatte med. Vi kan også bruke <code>s.replace()</code> for å fjerne tekst. Vi kan for eksempel fjerne alle mellomrom:</p>
<pre><code class="hljs python"><span class="hljs-prompt">&gt;&gt;&gt; </span>s = <span class="hljs-string">"1 2 3 4 5"</span>
<span class="hljs-prompt">&gt;&gt;&gt; </span>s.replace(<span class="hljs-string">" "</span>, <span class="hljs-string">""</span>)
<span class="hljs-string">'12345'</span></code></pre>
<!--Workaround-->
</section>
<section id="section-5" class="level1 check">
<h1></h1>
<p>Noen operativsystemer og programmer oppfører seg rart dersom man lager filnavn med mellomrom i. Du vil derfor lage et program som bytter ut alle mellomrom med en understrek. I tillegg skal du sørge for at det bare blir brukt små bokstaver i filnavnet. Det skal fungere som i programmet under:</p>
<pre>
>>>
Skriv inn et filnavn: <font color="green">Min HemMelige FIL.txt</font>
min_hemmelige_fil.txt
</pre>

<p>Dette må du gjøre:</p>
<ul>
<li>Spør brukeren om et filnavn</li>
<li>Endre filnavnet slik som beskrevet ovenfor</li>
<li>Skrive ut det nye filnavnet</li>
</ul>
</section>
</div></div><div class="col-xs-12"><div id="footer" class="clearfix"><div class="license"><p><strong>Lisens:</strong></p><a rel="license" href="http://creativecommons.org/licenses/by-sa/4.0/deed.no">CC BY-SA 4.0</a></div><div class="author"><p><strong>Forfatter:</strong></p><p>Ole Kristian Pedersen, Kodeklubben Trondheim</p>
</div></div></div></div></div><script src="../../assets/vendor.min.js"></script><script src="../../assets/script.min.js"></script><script>(function(i,s,o,g,r,a,m){i['GoogleAnalyticsObject']=r;i[r]=i[r]||function(){
(i[r].q=i[r].q||[]).push(arguments)},i[r].l=1*new Date();a=s.createElement(o),
m=s.getElementsByTagName(o)[0];a.async=1;a.src=g;m.parentNode.insertBefore(a,m)
})(window,document,'script','//www.google-analytics.com/analytics.js','ga');
ga('create', 'UA-67775835-1', 'auto');
ga('send', 'pageview');</script></body></html>